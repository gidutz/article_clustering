headline,sub_headline,article_text,images
הסערה בפתח: בחרמון נערכים לסופת שלגים,"גשם החל לרדת באזורים שונים ברחבי הארץ והוא צפוי להתגבר ולהיות מלווה ברוחות עזות. בחרמון מצפים לסופת שלגים לקראת פתיחת האתר ביום ראשון. בצפת אין לימודים, וגובה הגלים בים התיכון יגיע עד שישה מטרים","  נערכים בחרמון  הסופה העזה כבר כאן: באתר החרמון החל לרדת אמש (יום ה') שלג כבד גם במפלס התחתון. במהלך סוף השבוע יישאר האתר סגור בשל הצפי לסופת שלגים ובשל חסימת הכבישים באזור. בהנהלת האתר מקווים לפתוח את האתר בפעם הראשונה העונה ביום ראשון, ואם יירדו כמויות גדולות של הפלא הלבן (לפחות 50 סנטימטרים במפלס התחתון) ניתן יהיה אף לגלוש באתר.   הלילה יהיה גשום וסוער וקיים חשש להצפות ולשיטפונות במקומות הנמוכים. בים התיכון תנשב רוח דרום מערבית עד מערבית במהירות 50-30 קמ""ש. ייתכנו משבים בודדים שיגיעו עד 85-75 קמ""ש. הים יהיה רוגש עד גועש, גובה הגלים ינוע בין שלושה לשישה מטרים. ממרכז החיזוי ""מטאו טק"" נמסר כי שקע מעל סוריה, מלווה באפיק קר ברום, גורם למזג אוויר גשום וסוער באזורנו.  ברשויות באזור רמת הגולן והגליל, שבהן צפוי לרדת שלג במהלך סוף השבוע, ערכו במהלך היממה החולפת הכנות אחרונות. בישיבה שערך מטה השלג בצפת הוחלט כי מחר לא יתקיימו לימודים בעיר, כולל במכללה האקדמית. בקיבוצי רמת הגולן לא מתקיימים בקביעות לימודים בימי שישי, אולם במועצה האזורית מרום הגליל הוחלט כי מחר יתקיימו הלימודים כסדרם.   בנוסף קראו הרשויות בצפון לתושבים לסיים את הקניות לסוף השבוע ולהצטייד במזון ומים למקרה של ניתוק למשך כמה ימים. במועצה האזורית גליל עליון פנו להנהגות הקיבוצים על מנת לעמוד מקרוב על מצב האוכלוסיות המיוחדות, בדגש על קשישים ואנשים עם מוגבלות. כמו כן הונחו מנהלי הקיבוצים לבדוק מלאי מזון, דלק ותקינות גנרטורים לחירום. במקביל הועמדו בכוננות טרקטורים לפינוי מפגעים וסירות גומי לצורך התמודדות עם הצפות.  נערכים לסערה בצפון  ברשות המים מקווים שהמערכת הנוכחית תאפשר למפלס הכנרת לעלות בחזרה אל מעל הקו האדום. בימים האחרונים הגיעה הכנרת לשפל שלא היה כמותו במשך שנים, והמפלס בה עומד על ארבעה סנטימטרים מתחת לקו האדום.   דובר הרשות, אורי שור, אמר כי ""אנשים לא מבינים כמה המצב חמור כי הם שומעים כל הזמן על הצפות ברעננה, או באשקלון, אבל המים משם הולכים ישר לים וההצפות לא תורמות דבר למשק המים בישראל. בצפון לא ירדו בכלל גשמים מאז תחילת העונה, ואנחנו כבר בינואר. המצב חמור מאוד"".  גם בעיריית ירושלים קיימו הערכת מצב לקראת סוף השבוע הסוער. הסיכויים שיירד שלג שייערם נמוכים ביותר, אך מוקד החירום העירוני נערך למזג אוויר שכולל רוחות חזקות (משבים עד 100 קמ""ש), גשמים עזים וטמפרטורה נמוכה בלילה שבין שישי לשבת. בשל כך התמקדה היערכות העירייה בגיזום עצים ובטיפול במפגעים ברחבי העיר.   תושבי ירושלים למודי אכזבות, אך תמיד מפתחים תקווה לשלג, גם אם הסיכוי לכך נמוך. ""אני ממש אוהבת שלג. בשנה שעברה יצאתי החוצה לשחק עם המשפחה החברות"", אמרה רחלי, בת 11. ""אני חושבת שיהיה הרבה גשם ואולי ברקים ורעמים, הלוואי שיירד שלג אבל אני לא בטוחה שזה יקרה"".  בשל החשש להצפות במקומות נמוכים, שירותי כיבוי והצלה וצוותים של חברת ""הגיחון"" בבירה ונערכו לחילוץ במקרי חירום ולכוננות לשאיבת מים ממקומות מוצפים. העירייה קראה לציבור להימנע מפעולות שיש בהן סכנה בטיחותית, לשמור על ערנות וזהירות בנהיגה ובתנועה בצירים.   בתחנת מגן דוד בירושלים קשרו שלשלאות על גלגלי האמבולנסים, ונערכו מעוד מועד עם ג'יפים שיסיעו את הצוות הרפואי לכל מקום. מנכ""ל מד""א, אלי בין, אמר כי ""הצוותים שלנו ערוכים ומוכנים בכוננות גבוהה לקראת מזג האוויר הסוער שפוקד את אזורנו. אני חוזר ופונה לציבור להישמע להמלצות מד""א שפורסמו בתקשורת ולהנחיות משטרת ישראל והרשויות על מנת שנעבור את סוף השבוע המושלג והסוער ללא פגיעות בנפש"".  הטמפרטורות החזויות להיום: קריית שמונה 7-10, קצרין 6-7, צפת 4-5, טבריה 9-14, נצרת 7-8, חיפה 10-12, תל אביב 10-13, ירושלים 5-6, אשקלון 11-14, עין גדי 13-18, באר שבע 9-12, ערד 7-8, מצפה רמון 5-8 ואילת 10-17.   היום יהיה סוער וינשבו רוחות חזקות. יירדו גשמים לפרקים מהצפון ועד לנגב, מלווים בסופות רעמים בודדות וברד. קיים חשש משיטפונות במקומות הנמוכים. בחרמון יירד שלג שיתפשט במהירות לצפון הגולן ובמשך היום יחל לרדת שלג גם בפסגות הרי הגליל שגובהם מעל 700 מטר, כולל בצפת ובסביבותיה.  משעות אחר הצהריים צפוי לרדת שלג קל גם בפסגות הרי המרכז כולל ירושלים, אך השלג לא ייערם משמעותית על הקרקע. בים התיכון תנשב רוח דרום מערבית עד צפון מערבית במהירות 30-60 קמ""ש, וייתכנו משבים שיגיעו עד 75-85 קמ""ש. הים יהיה רוגש עד גועש, וגובה הגלים - 400-800 ס""מ.   בשבת הסערה תיחלש משמעותית, אך יהיה קר מאוד. בבוקר עדיין ייתכן שלג קל בפסגות הרי הצפון. גשם מקומי יוסיף לרדת מדי פעם בעיקר במרכז הארץ, בלילה יתחדש הגשם בצפון. ביום ראשון יירד גשם מקומי בצפון הארץ ומדי פעם גם במרכזה. תחול עלייה קלה בטמפרטורות, אך עדיין קר מהרגיל לעונה. ביום שני יהיה מעונן חלקית, תחול עלייה נוספת בטמפרטורות והן יהיו רגילות לעונה. בבוקר עדיין ייתכן גשם מקומי קל בצפון הארץ. ","[http://images1.ynet.co.il/PicServer4/2015/12/31/6728129/67281260990100640360no.jpg, http://images1.ynet.co.il/PicServer4/2015/12/31/6727196/67271920100479640360no.jpg, http://images1.ynet.co.il/PicServer4/2015/12/31/6727506/672750201001198640360no.jpg, http://images1.ynet.co.il/PicServer4/2015/12/31/6727436/67274340100598640360no.jpg, http://images1.ynet.co.il/PicServer4/2015/12/31/6728534/672851401001399640360no.jpg, http://images1.ynet.co.il/PicServer4/2015/12/31/6728532/67285130100792640360no.jpg, http://images1.ynet.co.il/PicServer4/2015/12/31/6728531/672851201001299640360no.jpg, http://images1.ynet.co.il/PicServer4/2015/12/31/6728529/672851101001599640360no.jpg, http://images1.ynet.co.il/PicServer4/2015/12/31/6728527/67285100100599640360no.jpg, http://images1.ynet.co.il/PicServer4/2015/12/31/6728525/67285090100690640360no.jpg, http://images1.ynet.co.il/PicServer4/2015/12/31/6728523/672850801001499640360no.jpg]"
ניו יורק קיבלה את 2016. ואיך חגגו בישראל?,"המסיבות היחידות שבהן ""הקהל מביט בכל רגע על השעון"" ומתכונן להחלפת התאריך החלו בכל רחבי הארץ. הבליינים העידו: ""האווירה מדהימה, השילוב של אנשים חדשים, זוגות מאושרים ובליינים ותיקים עושה את הערב"". גם בעולם חגגו שנה חדשה. צפו בחגיגות מניו יורק"," ניו יורק חוגגת את 2016      תקליטן איקו בן שושן מירושלים חוגג את תחילתה של השנה החדשה בכל פעם במקום אחר: ""אני מכיר היטב את הבליינים ומניסיוני אנשים באים בעיקר בגלל הנשיקה אבל לא רק. הקהל מגיע לחגוג התחדשות גלובלית עולמית, מכל הדתות וכמעט מכל המגזרים"". לדבריו, ""זה מצחיק. אלו הן המסיבות היחידות שבהן הקהל מביט בכל רגע על השעון, ואין ספק שזה אחד מהערבים הכי שמחים בחיי הלילה. האווירה מדהימה, הקהל מורכב מאנשים שלא יוצאים בדרך כלל לכל מסיבה והשילוב של אנשים חדשים, זוגות מאושרים ובליינים ותיקים עושה את הערב"".  2016 נכנסת בתרועות      קורן וויט סיפר שהשאלה למה לצאת לחגוג מוזרה במקצת. ""מי לא יוצא לחגוג בסילבסטר?, אני הערב זורם בצורה ספונטנית עם חברים לאירוע השקה של חברת מרצדס, צפויים להגיע אלפי אנשים. אני אפילו לא יודע איפה זה, אבל כמו שאמרתי, אני זורם. קצת לפני חצות אני ממשיך למסיבה במועדון האומן בתל אביב, ואני מאחל לעצמי לשנה החדשה שיירד עליי גשם"".  מתן לוי מבעלי בר ""המונקו"" בירושלים, סיפר שהתזמון יצא מושלם, ""חמישי הוא יום חזק אצל הבליינים, לקראת סוף השבוע. כאשר הסילבסטר נוחת על יום כזה האירוע מתעצם אפילו בלי להתאמץ. רואים קהל חדש שלא נוהג לצאת לבלות על בסיס קבוע, הערב הזה מוציא אותם מהבתים"". לוי הוסיף כי הערב יחגוג ""יחד עם כל הקהל מתוקף תפקידי. להרבה בליינים הערב הזה הוא סוג של תירוץ לברוח מהשגרה, לאו דווקא בגלל המצב הביטחוני פשוט ישראלים אוהבים לחגוג ובשבילם זאת עוד סיבה למסיבה"".       עומרי מתל אביב תכנן לבלות את הערב במסיבת חברים מצומצמת בבר ברחוב דיזינגוף: ""השנה החדשה היא כמו כל מאורע בלוח השנה, וזה מחייב חגיגה"", סיפר. ""בעבר הייתי יותר במסיבות המוניות וגדולות אבל בשנים האחרונות ההעדפה היא לחגיגות מצומצמות יותר, עם מי שקרובים אליי"". ומה הוא מאחל לעצמו? ""אני אסתפק בכך שהיא תהיה קצת יותר טובה מהשנה שעברה ולא לאט נשתפר"".  יובל מרינגר העדיפה לחגוג הערב עם חבריה לעבודה שארגנו מסיבה פרטית בבית של אחד מהם: ""אנחנו הרבה אנשים ומבחינה לוגיסטית קשה לארגן יציאה כזאת למקום המוני. רוב האנשים שעובדים איתי הם עולים חדשים שרגילים לחגוג את השנה החדשה, כך שהיה די ברור שחוגגים הערב. החלטנו גם להשקיע ולהתלבש ממש יפה והכי חשוב להיות עם חברים"", סיפרה. ""אני מאחלת לכולם לשנה החדשה שנוכל לחיות בשלום אחד לצד השני"".    עידן מזרחי (26) וכינרת יצחקי (24), סטודנטים מקריית אתא, הכירו בקורס קצינים בצבא לפני חמש שנים. הערב נישאו באולמי קאלה במפרץ חיפה. החתונה השתלבה במסיבה לרגל השנה החדשה, ואת הספירה לאחור לתחילת 2016, הובילו בני הזוג הטרי מעמדת הדי.ג'יי.  ברחבי העולם מציינים את פתיחתה של השנה החדשה
	 ביתר שאת. תושבי סמואה, קירביטי, טונגה, פיג'י ואיים נוספים באוקיינוס השקט היו הראשונים בעולם לקבל את פני 2016. היה זה בשעה 12:00 בצהריים (שעון ישראל). גם ניו זילנד הצטרפה לחגיגות והבאה בתור לחגוג היא אוסטרליה עם מופע הזיקוקים המסורתי מעל בית האופרה בסידני.  אך את החגיגות מלוות גם חששות. משטרת מינכן התריעה על חשש מיידי מפיגוע, כשעה לפני המעבר לשנה החדשה. שתי תחנות רכבת פונו מנוסעים, והמשטרה המקומית הורתה להתרחק מהתקהלויות.  בדובאי פרצה שריפה גדולה
	 ליד המגדל הגבוה בעולם, מעט לפני שהחלו בחגיגות. בניו יורק יצפו כמדי שנה במופע שכל העולם מחכה לו: הירידה בת הדקה של כדור הקריסטל הענק והמרהיב בטיימס סקוור והספירה הארוכה שעם סיומה מכריזים ב""תפוח הגדול"" על בואה של השנה החדשה. כוחות גדולים צפויים לאבטח את חגיגות השנה החדשה בניו יורק על רקע החשש מאיום הטרור. רק באזור טיימס סקוור צפויים לחגוג כמיליון בני אדם. מוקדם יותר היום סוכל פיגוע טרור
	 בעיר. בן 25 שניסה לבצע פיגוע במסעדה ברוצ'סטר, ניו יורק, נעצר בחשד כי ניסה לבצע פיגוע ערב הסילבסטר. משרד המשפטים האמריקני מסר כי הוא חשוד בקשר לארגון ""המדינה האיסלאמית"" (דאעש). ","[http://images1.ynet.co.il/PicServer4/2016/01/01/6729299/67292810100085640360no.jpg, http://images1.ynet.co.il/PicServer4/2015/12/31/6729012/672901101001792640360no.jpg, http://images1.ynet.co.il/PicServer4/2016/01/01/6729395/67293780991699640360no.jpg, http://images1.ynet.co.il/PicServer4/2016/01/01/6729391/672937601001093640360no.jpg, http://images1.ynet.co.il/PicServer4/2016/01/01/6729401/67293730100793640360no.jpg, http://images1.ynet.co.il/PicServer4/2016/01/01/6729399/6729380299890640360no.jpg, http://images1.ynet.co.il/PicServer4/2016/01/01/6729406/672940301001086640360no.jpg, http://images1.ynet.co.il/PicServer4/2016/01/01/6729387/6729372099791640360no.jpg, http://images1.ynet.co.il/PicServer4/2016/01/01/6729398/67293790100186640360no.jpg, http://images1.ynet.co.il/PicServer4/2016/01/01/6729393/67293770100794640360no.jpg, http://images1.ynet.co.il/PicServer4/2015/12/31/6729009/67290081799899640360no.jpg, http://images1.ynet.co.il/PicServer4/2015/12/31/6728854/672885201001091640360no.jpg, http://images1.ynet.co.il/PicServer4/2015/12/31/6727854/67278480100690640360no.jpg, http://images1.ynet.co.il/PicServer4/2015/12/31/6728724/67287210100893640360no.jpg, http://images1.ynet.co.il/PicServer4/2016/01/01/6729297/67292820991199640360no.jpg, http://images1.ynet.co.il/PicServer4/2015/12/31/6729017/67290160100791640360no.jpg, http://images1.ynet.co.il/PicServer4/2016/01/01/6729290/67292860991599640360no.jpg, http://images1.ynet.co.il/PicServer4/2016/01/01/6729288/67292870100084640360no.jpg, http://images1.ynet.co.il/PicServer4/2016/01/01/6729295/672928301001296640360no.jpg, http://images1.ynet.co.il/PicServer4/2016/01/01/6729292/672928501000100490344no.jpg]"
"התגובה של ""גב האומה"" ל""יוצא מהארון"". צפו","סערה התעוררה לאחר שבתוכנית ""הכוכב הבא"" הוצג השיר ""יוצא מהארון"" ופגע בקהילה הגאה. מחר בערוץ 10, ליאור שליין והחברים משיבים עם שיר משלהם. קבלו הצצה", גב האומה עונים לשיר ההוצאה מהארון   ,[]
חשד לחבלה: יישובים בגוש עציון נותקו מחשמל‏,"יישובים שונים באזור הגוש נותקו למשך שש שעות מזרם החשמל. בחברת החשמל טוענים כי מדובר בחבלה מכוונת. בדיקה ראשונה העלתה כי מתוך כפר פלסטיני נזרקה תיל עם אבן שפגעה בקו מתח. בצה""ל בודקים את הנושא","חשד לחבלת חשמל בגוש עציון: בחברת החשמל טוענים כי קו החשמל שנותק בגוש עציון במהלך הלילה חובל במכוון. בצה""ל בודקים את הנושא.  לפי הממצאים בשטח, מתוך כפר פלסטיני נזרק תיל זרקו עם אבן לעבר קו המתח שמעניק חשמל ליישובים היהודיים באזור ובכך גרמו לניתוק של הקו למשך שש שעות. צוותים של חברת חשמל שהגיעו הבוקר לטפל בתקלה הבינו שמדובר בחבלה מכוונת.  בין היתר נותק החשמל במהלך הלילה ועד לשעות הבוקר ביישובים תקוע, כפר אלדד, נוקדים ושדה בר. ""לא ידענו איך נבשל לשבת. משפחות שקלו לצאת מהיישוב ולעשות את השבת במקום אחר מחשש שיישארו עם תינוקות בבית ללא חשמל בתנאי מזג האוויר הסוערים"", מספרת מרינה בורגר מתקוע.   בשעות הבוקר, לאחר הגעת אנשי חברת החשמל לקו המנותק, סודרה התקלה והחשמל חזר. למרות תיקון התקלה, החשמל עדיין מנותק לפרקים. ""מהבוקר היו 3 הפסקות חשמל, אנחנו עם בנות קטנות בחדרים ללא חימום"", הוסיפה מרינה.  ממועצה אזורית גוש עציון נמסר בתגובה: ""על ממשלת ישראל להבהיר באופן חד משמעי כי פגיעה בתושבים היהודים בגוש עציון תביא לפגיעה באיכות חייהם של הפלסטינים באזור"". מחברת החשמל נמסר: ""אכן מדובר בחבלה. אלמונים זרקו תיל על רשת החשמל וזה מה שגרם לתקלה"". ",[]
ברוכים הבאים ל-2016: 227 תינוקות נולדו,"באילת לא נולד ולו תינוק אחד, אבל בבני ברק נולדו 21 ובבאר שבע - 18, אחד מהם באמבולנס. ""חשבנו שאנשי צוות ייצאו לחגוג, אבל טעינו"", סיפרה יולדת באיכילוב. בסורוקה נשבר שיא הלידות ועומד על יותר מ-16 אלף, בהם בני הזוג פפצ'נקו שחגגו ""נובי גוד"": ""זו המתנה הכי גדולה שיכולנו לקבל"" ","אלה ילדי 2016: במהלך הלילה נולדו בישראל 227 תינוקות. שיא הלידות נרשם בבית החולים שערי צדק שם נולדו במהלך הלילה 31 תינוקות, אחריו מעייני הישועה עם 21 לידות, בבית חולים איכילוב נרשמו הלילה 20 לידות, בהדסה בירושלים 19 לידות, בסורוקה בבאר שבע - 18, ובביקור חולים בירושלים: 17. בלניאדו: 14 תינוקות הגיחו לאוויר העולם. את הרשימה סוגרים רמב""ם עם ארבע לידות, בית חולים זיו בצפת עם שלוש לידות וביוספטל - אף לא לידה אחת.  בין היולדות אמש הייתה גם שירלי ברנבוים מפתח תקווה, שילדה ב-04.00 לפנות בוקר בבית חולים בילינסון: ""הייתה לידה קלה יחסית, ועוד בלי אפידורל"", סיפרה לאחר שילדה את בנה השלישי. ""אולי בפעם הבאה תהיה בת"". התינוק נולד במשקל 3.500, ולדבריה נולד טרם התאריך שייעדו לו, בשבוע הבא.  גם בני הזוג מרים וציון אמסלם מעכו בילו את ליל הסילבסטר בבית היולדות. מרים ילדה לפנות בוקר בנהריה את בנה הבכור במשקל 3.406. את בני הזוג ליוו כל העת אימהותיהם שהפכו לסבתות מאושרות וגאות.  אנט וגיא פרידמן היו גם הם בין 20 הורים מאושרים שחגגו לידה בבית החולים איכילוב. ""נולדה לנו בת, זו הלידה הראשונה שלנו"", סיפרה אנט. ""הייתה לידה מדהימה. זו בהחלט הייתה חוויה"". הקטנטנה נולדה במשקל 2.700 ק""ג. בני הזוג סיפרו שדווקא הם לא רצו ללדת ב-1 בינואר. ""חשבנו שלא יהיה מספיק אנשי צוות כי בטח כולם הלכו לחגוג, אבל התברר שטעינו. היה צוות מדהים"".   בקור עז הגיעו אמש חינית ומאור ארג'י מכרמיאל לבית חולים זיו בצפת. 40 דקות אחר חצות ילדה חינית את בתה השנייה, במשקל 3.450 ק""ג: ""הבת הראשונה שלנו נולדה לפני שנה ושלושה חודשים ב-א' בתשרי והתחילה של השנה העברית. הבת השנייה, אנאל, נולדה עם תחילת השנה האזרחית. לכל בת יש סיפור מיוחד"".   בסורוקה נשבר שיא הלידות בשנת 2015: יותר מ-16 אלף. אולגה וארטיום פפצ'נקו, בשנות ה-30 לחייהם, זכו ללדת כבר ב-2016: ""אנחנו חוגגים את נובי-גוד, וזו המתנה הכי גדולה שיכולנו לקבל"", אמרו על בתם הקטנה מישל.  טל נסטר, אחות מוסמכת במחלקת יולדות ב', סיפרה כי הלילה נרשמה תנועה גדולה מהרגיל: ""הנשים יותר שמחות ללדת ביום הזה. זה גם יום הולדת וגם חג, הן מתרגשות כפול"", אמרה.  באר שבע גם זכתה להיות העיר שבה כוחות מד""א יילדו את התינוק הראשון שיצא לאוויר העולם באמבולנס בשנת 2016. קאסם נסאסרה, חובש רפואת חירום במד""א, סיפר ל-ynet: ""סביב 03:00 בלילה הזעיקו אותנו ליולדת עם צירי לידה. בדרך לסורוקה היא הרגישה שהתינוק מתחיל לצאת. עצרנו בצד, הוצאנו ערכת לידה והתחלנו בתהליך. מהר מאוד הגיח לאוויר העולם בן זכר, ובכניסה לבית החולים חיכו לנו מיילדות שחתכו את חבל הטבור"".  חמדה בראון מקהילת העבריים בדימונה ילדה בפעם השנייה, אך זו לה הפעם הראשונה בבית חולים: ""זה הלך מאוד מהר וחלק. את הלידה הראשונה עברתי בבית, אך הפעם היו לעובר כמה בעיות בלב, החלטתי לא לקחת סיכון"". ","[http://images1.ynet.co.il/PicServer4/2016/01/01/6729805/6729797578061640360no.jpg, http://images1.ynet.co.il/PicServer4/2016/01/01/6729865/births.jpg, http://images1.ynet.co.il/PicServer4/2016/01/01/6729801/67297960100488640360no.jpg, http://images1.ynet.co.il/PicServer4/2016/01/01/6729862/67298590100681640360no.jpg, http://images1.ynet.co.il/PicServer4/2016/01/01/6729860/67298580980100640360no.jpg]"
"אותר כלבו של הפצוע שנבהל מהיריות ונמלט: ""נמצא מותש ורועד מקור""","לאחר שהתייצב מצבו של עידו לזן בן ה-34 שנפצע קשה בפיגוע בתל אביב התפנה אחיו לפרסם פוסט שבו ביקש סיוע באיתור הכלב ג'אנגו שהיה אף הוא בפאב. אוריה רון מצא אותו לגמרי במקרה: ""מקווה ששניהם יהיו בריאים""","עידו לזן (34) נפצע באורח קשה בפיגוע הירי
	 אתמול (ו') בפאב ה""סימטא"" בתל אביב, כאשר בילה במקום עם כלבו האהוב ג'אנגו. לאחר שהתייצב מצבו בבית החולים, ביקשו בני משפחתו את עזרת הציבור באיתורו של הכלבלב בן השנתיים שנבהל מקולות הירי ונמלט מהמקום. אחרי יותר משש שעות הוא נמצא. עידו עבר ניתוח, ומצבו מוגדר כעת קשה ויציב. לא נשקפת סכנה לחייו.     אוריה רון, תושב תל אביב בן 32, מצא את הכלב בחדר מדרגות: ""הלכתי לבקר חבר שלי שגר שני בניינים ליד מקום הפיגוע ברחוב דיזנגוף וראיתי בתוך חדר המדרגות כלב ג'ינג'י רטוב רועד מקור. חשבתי שאולי מישהו עלה לבניין והשאיר אותו כמה דקות שם. אחרי הביקור הלכתי הביתה וכשהגעתי לרחוב גורדון שאלתי את עצמי, מה הכלב הזה עושה שם? חזרתי לבניין וזה היה מוזר שהכלב שם ואיש לא נגע בו ולא שמר עליו"".  אוריה התקשר לחברה טובה שלו שפעילה למען בעלי חיים, ""היא מיד שלחה לי את הפוסט של אח של עידו, והבנתי שזה הכלב הזה. יצרתי קשר עם חבר שמכיר את המשפחה, ואחרי כמה דקות הגיע מישהו ולקח את הכלב לבדיקות. מרוב שהוא היה רעב, רועד ומסכן, הוא אכל אוכל של חתולים כי הוא היה מותש. אני מקווה שעכשיו הוא יחזור לעידו וששניהם יהיו בריאים"". ","[http://images1.ynet.co.il/PicServer4/2016/01/01/6730488/67304850100662640360no.jpg, http://images1.ynet.co.il/PicServer4/2016/01/01/6730419/673040601001338490215no.jpg, http://images1.ynet.co.il/PicServer4/2016/01/01/6730489/18.jpg]"
נרות נשמה ופאבים סגורים: דיזנגוף אחרי הפיגוע,"ביממה לאחר הפיגוע בתל אביב נותר רחוב דיזנגוף ריק מאדם. מחוץ לבר ""סימטא"" הדליקו חברי הנרצח אלון בקל נרות נשמה. כמה ברים סגרו את שעריהם, אחרים דווקא קוראים: ""חייבים לשמור על שגרה"""," דיזנגוף בבוקר שאחרי הפיגוע      הפיגוע בתל-אביב - עוד כותרות:    ""הוא שכב לידי ולא זז. חשבתי שהוא מנסה להסתתר""     יעקב, תושב רמת גן: ""הגעתי לכאן הבוקר כי רציתי לראות את המקום. להבין איך זה קרה. האמת שלא הצלחתי להבין יותר טוב. איך מחבל מגיע לפה באמצע היום, יורה, ולא נעצר? אף אחד לא מבין איך זה יכול להיות. הבנתי שהוא גם ירה לכיוון השני. הייתי בטוח שיתפסו אותו לאחר כמה שעות. אני מאמין שהוא ייתפס בסופו של דבר"".   ענת שמתגוררת בסמוך: ""הגעתי כי אני ישראלית שמזדהה עם המשפחות של הנרצחים. מאוד קשה לי להבין איך מחבל מסתובב חופשי ברחוב דיזינגוף ויורה באנשים. הקלות הבלתי נסבלת של רצח ישראלים ברחוב קשה לי. שהמנהיגים שלנו ייצאו וידברו עם האנשים שמסתובבים פה בחרדות. אתמול לא יצאתי מהבית כי אמרו שלא יודעים איפה הוא וייתכן שהוא מסתתר בקרבת מקום. היום יצאתי מהבית כי אני חושבת שעם ישראל חי. אנחנו לא צריכים להפגין פחד"".         אמש, קצת לאחר השעה 23:00 בשישי בערב, היה הרחוב כמעט ריק מאדם. מחוץ לפאב התקבצו חבריו של אלון בקל שנרצח בפיגוע והדליקו נרות נשמה.  בהמשך הרחוב ניתן היה להבחין בברים סגורים, לאחר שבעליהם החליטו שלא לפתוח לאור אירועי היום הקשים. אלה שכן פתחו - נותרו כמעט שוממים. דוגמא אחת הוא הבר-מסעדה ""קלה"", שנפתח בהמשך הרחוב רק לפני מספר חודשים. במקום ישבה קבוצת תיירים, ומלבדם חגגה צעירה יום הולדת עם שני חבריה.  שחר עידן, מנהל המקום, הסביר כי מדובר במראה חריג בשעה כזו בסוף השבוע. ""בדרך כלל בשעה הזו המקום מלא מקדימה ומאחורה. אנחנו התלבטנו עד הרגע האחרון אם לפתוח ובסוף החלטנו שכן כי היו הזמנות, וכי צריך לשמור על שגרה. התחושה מאוד קשה, זו סיטואציה לא פשוטה במיוחד כשהתוצאה כל כך קשה"".   תיעוד הירי המצמרר    גם הבר ""Mate"" החליט לפתוח, וגם כאן התמונה דומה – למעט זוג אחד, הבר היה ריק. אחד מעובדי המקום, שישב בחוסר מעש, אמר כי מדובר ב""סיטואציה מוזרה"". בהודעה שהשאירו בעלי המקום בפתח הבר, נכתב: ""בשם כל העסקים ברחוב דיזנגוף ובתל אביב בכלל, אנחנו קוראים לכם לבוא הערב ולהראות לכולם שאנחנו ממשיכים למרות הכול"".  בבר ה""דייליז"" המצב היה עגום אף יותר. ""לא זוכר את דיזנגוף ככה"", אמר יוני קנטרו, הבעלים של המקום שישב בבר עם עובדיו מבלי אף לקוח במקום. ""היה יום קשה מאוד לכולם אבל מחר אני מקווה, נחזור לשגרה. חווינו מכה קשה ואנחנו צריכים את התמיכה של כולם ולהחזיר את הצבע לרחוב"". קנטרו אמר כי ההחלטה לפתוח את המקום ""במתכונת צנועה"" נועדה לאנשים שרוצים להתרענן ו""לפרוק"". הוא הוסיף כי חלק מעובדי המקום ביקשו שלא להגיע לעבודה. ""נתנו להם את כל הלגיטימציה. אנחנו נסגור את המקום מוקדם מהרגיל"".    ","[http://images1.ynet.co.il/PicServer4/2016/01/02/6730765/6730756099388640360no.jpg, http://images1.ynet.co.il/PicServer4/2016/01/02/6730769/67307580991297640360no.jpg, http://images1.ynet.co.il/PicServer4/2016/01/02/6730764/673075501001499640360no.jpg, http://images1.ynet.co.il/PicServer4/2016/01/02/6730763/6730754099485640360no.jpg, http://images1.ynet.co.il/PicServer4/2016/01/02/6730762/6730753099690640360no.jpg, http://images1.ynet.co.il/PicServer4/2016/01/02/6730550/67305380991599640360no.jpg, http://images1.ynet.co.il/PicServer4/2016/01/02/6730548/67305370100792640360no.jpg, http://images1.ynet.co.il/PicServer4/2016/01/02/6730554/673054001001397640360no.jpg, http://images1.ynet.co.il/PicServer4/2016/01/02/6730558/6730542099084640360no.jpg, http://images1.ynet.co.il/PicServer4/2016/01/02/6730556/67305410991397640360no.jpg, http://images1.ynet.co.il/PicServer4/2016/01/02/6730552/67305390100792640360no.jpg, http://images1.ynet.co.il/PicServer4/2016/01/02/6730547/67305360861789640360no.jpg, http://images1.ynet.co.il/PicServer4/2016/01/01/6730431/490_1.jpg, http://images1.ynet.co.il/PicServer4/2016/01/01/6730161/67301500100085640360no.jpg]"
אסון משפחתי: הורים ובתם בת ה-5 נהרגו בתאונה,"נהג איבד שליטה סמוך לאור יהודה, עלה על אי תנועה והתנגש בכלי רכב אחר. גבר, אישה ובתם הקטנה נהרגו. חמישה נוסעים מהמכונית השנייה נפצעו קל","  זירת התאונה    טרגדיה: גבר ואישה בשנות ה-30 לחייהם, ובתם בת ה-5, נהרגו אחר הצהריים (שבת) בתאונת דרכים בכביש 412, ליד אור יהודה ומושב צפריה. חמישה בני אדם נפצעו קל. צוותי מד""א הגיעו למקום והעניקו טיפול רפואי לפצועים, שפונו לבית החולים תל השומר.  מחקירה ראשונית עולה שמדובר בנהג מכונית שאיבד שליטה, עלה על אי תנועה והתנגש חזיתית ברכב אחר. במכונית אחת נסעו זוג הורים והילדה בת ה-5, ובשנייה נסעו אב בשנות ה-30 לחייו וארבעה ילדים כבני 15, 11, 8 ו-6. הם פונו לבית החולים מצבם מוגדר קל.  פרמדיק מד""א גל פאר שטיפל בנפגעים סיפר: ""המראה היה קשה. בתוך אחד מכלי הרכב נלכדו גבר ואשה בשנות ה-30 וילדה כבת 5. הם היו מחוסרי הכרה, ללא נשימה וללא דופק, וסבלו מפגיעות קשות. הילדה חולצה מהרכב ראשונה. הענקנו לה טיפול רפואי ופינינו אותה תוך פעולות החייאה לבית חולים כשמצבה אנוש. בנוסף טיפלנו בחמישה פצועים קל מהרכב השני"". מותם של ההורים נקבע במקום, ומותה של הילדה נקבע בבית החולים.    לזירה הגיעו בוחני תאונות דרכים של אגף התנועה שהחלו לבדוק את הממצאים בזירה כדי להבין מה גרם לתאונה. סנ""צ רמי רז, מפקד זרוע מבצעית במחוז מרכז באגף התנועה, אמר בזירת התאונה: ""בשלב הזה קשה לנו להבין מה גרם לנהג לסטות מנתיב הנסיעה ולעלות לנתיב הנסיעה לכיוון הנגדי"".   בוחני תאונות הדרכים אספו מצלמות שנמצאות על ציר הנסיעה שבו נסע הנהג מכיוון מחלף שפירים צפונה. בוחני התנועה יבדקו את מהירות הנסיעה שלו ואת המכשיר הסלולרי, כדי לבדוק האם הנהג השתמש בו תוך כדי נסיעה. גורמים באגף התנועה אומרים כי לפי הערכה ראשונית מדובר בתאונת דרכים שנגרמה ככל הנראה מחוסר תשומת לב במהלך הנהיגה.    שנת 2015 הסתיימה באופן מדאיג עבור תושבי מדינת ישראל: מספר ההרוגים בכבישים
	 לא רק שהמשיך את העלייה המדאיגה של השנתיים האחרונות, אלא זינק באופן קיצוני ובניגוד למגמות הכלל עולמיות.   לפי נתוני הרשות הלאומית לבטיחות בדרכים עמד מספר ההרוגים לאורך 2015 על 357 בני אדם - עלייה של 12% לעומת 2014, שהסתיימה עם 319 הרוגים. למעשה, מאז 2012 - שבה נרשם המספר הנמוך ביותר ב-50 השנים האחרונות - נרשמת עלייה קבועה במספר הרוגי תאונות בישראל.  לא רק מספר ההרוגים הכולל נמצא בעלייה, אלא גם מספר התאונות הקטלניות - 321 לעומת 291 ב-2014, עלייה של 10%. וכך גם לגבי רוכב אופנועים (56 הרוגים לעומת 37 ב-2014) ורוכבי אופניים (15 לעומת 10 אשתקד).   ","[http://images1.ynet.co.il/PicServer4/2016/01/02/6730862/6730860088190640360no.jpg, http://images1.ynet.co.il/PicServer4/2016/01/02/6730837/815940438_87738_193215558654151177_big.jpg, http://images1.ynet.co.il/PicServer4/2016/01/02/6730834/814713599_98586_17260291894185298369_big.jpg, http://images1.ynet.co.il/PicServer4/2016/01/02/6730827/redmail_b.jpg]"
4:00 בבוקר במדבר: צפו בציידי השיטפונות,"הרוב מעדיפים לבלות את המערכת החורפית בבית מחומם, אבל המשוגעים לדבר קמו מוקדם, נכנסו לג'יפים ונסעו למדבר יהודה כדי לראות את הנחלים מתמלאים"," ציידי שטפונות במדבר יהודה   מה גורם לעשרות אנשים להתעורר אתמול (שישי) ב-4:00 לפנות בוקר, בקור מקפיא ובאמצע סופת גשמים, להיכנס לג'יפ עם המשפחה והחברים ולנסוע בשיירה לכיוון מדבר יהודה? התשובה היא שיטפונות.   הגשם החזק והרוחות העזות של הימים האחרונים לא מנעו מעשרות ""ציידי שיטפונות"" קשוחים להתקדם בדרכי העפר הבוציות לאורך חלקו העליון של נחל ערוגות במדבר יהודה. אדמת הלס הרטובה והמסוכנת לנסיעה גרמה לגלגלי הג'יפים להחליק וחלקם אף נתקעו בבוץ, אבל לטענת הציידים: ""המראה יוצא הדופן של מדבר מלא בנחלי מים שווה את הכול"".   השיטפונות נגרמו כגשמי הזלעפות שירדו על ירושלים מצאו את דרכם במורד הוואדיות במהירות אדירה לכיוון ים המלח. גדי חיימוב, מדריך השיטפונות הוותיק מבית ספר שדה כפר עציון, לא הבטיח דבר בשיחת הפתיחה הקצרצרה, אבל כנראה שהיה לנו מזל יוצא דופן.  לאחר כחצי שעה של נסיעת שטח מפרכת מירושלים לכיוון היישוב תקוע, אל המדבר, ראינו את הוואדי היבש של נחל ערוגות וזרזיף מים עדין מתקדם במהירות לתוכו, דוחף אבנים וענפים, ממלא אותו במים זורמים - והופך את הוואדי הצחיח, מול עינינו המשתאות, לנחל איתן שזורם בכוח עז וחוצה את האדמה וקול פכפוך המים ממלא את המדבר.   ""זה מדהים. מים רבים כמו בתיאורים של התנ""ך. היה שווה לקום בארבע בבוקר. יאללה יש לנו מזל. צלם גם בווידיאו"", אלה חלק מקריאות ההתפעלות של המשתתפים.   ציידי השיטפונות והמשוגעים לנושא שאותם פגשנו בסיור אינם מקשה אחת. כיפות סרוגות מאזור אפרת, מושבניקים מהמרכז, פנסיונרים אנרגטיים ומשפחות עם ילדים. אותי צרפו לג'יפ של מרטין, ובו שלושה חברים טובים מהצבא, בני 27. ""אתה גבר לקום ב-4:00 בבוקר?"", ציטטו בתחושת ניצחון את שיחות המוטיבציה בטלפון אחד לשני בערב הקודם.   אבישי קולקר, בן 27 ממושב נחלים, מבסוט עד השמיים מהנוף: ""זה מדהים לראות שיטפונות במדבר. זה היה החלום שלי לראות שיטפון אמיתי בהתהוות. היה לנו המון מזל. היה שווה לקום בארבע בבוקר"".   ","[http://images1.ynet.co.il/PicServer4/2016/01/01/6729884/67298698971099640360no.jpg, http://images1.ynet.co.il/PicServer4/2016/01/01/6729880/67298700100099640360no.jpg, http://images1.ynet.co.il/PicServer4/2016/01/01/6729886/67298680100099640360no.jpg]"
אסון ברהט: שלושה פעוטות נחנקו למוות. אמם קרובת משפחתו של נרצח מתל אביב,"יום לאחר שנרצח בתל אביב בנסיבות לא ברורות אמין שעבאן, נהג מונית מלוד, טרגדיה נוספת היכתה במשפחה. שלושת הפעוטות נהרגו בשריפה שפרצה בביתם ברהט, כנראה בשל תקלה בתנור חימום. ""זה אסון. קשה וכואב לנו"""," שלושת הילדים שמתו בשריפה. הוריהם היו בבית הסמוך  בתוך יממה: אמין נרצח בתל אביב, ושלושת ילדיה של קרובת משפחתו נספו בשריפה. חובשים ופרמדיקים של מד""א העניקו הערב (שבת) טיפול רפואי ופינו לבית החולים סורוקה במצב אנוש שלושה פעוטות: תופיק בן השנה, הודא בת השלוש ועדן אבו ג'עפר בת הארבע, שנפגעו בשריפה שהתלקחה בביתם ברהט. בבית החולים נקבע מותם של הפעוטות. אמם של שלושת הילדים היא קרובת משפחתו של נהג המונית אמין שעבאן, תושב לוד שנרצח בתל אביב. השריפה ככל הנראה פרצה בשל תקלה בתנור חימום.  קרוב משפחת הנרצח אמר: ""עוד לא התאוששנו מהאסון הראשון שנפל עלינו והיום קרה לנו עוד אסון כבד מאוד של שריפת שלושת הילדים. ממש כואב לנו ואנו מתקשים להתמודד עם המצב. אנחנו עוד לא יודעים את הרקע לרצח אמין"".    שלושת הילדים, בני שנה עד ארבע, היו בביתם בעת שפרצה בו שריפה, ככל הנראה בגלל תנור חימום. הוריהם שהו באותה עת אצל הסבתא בבית הסמוך. הם ראו את העשן בביתם ורצו אליו, אבל שלושת הילדים היו כבר במצב אנוש לאחר ששאפו עשן. הם הועברו לבית החולים תוך ביצוע פעולות החייאה, שבסופו של דבר לא עזרו.   פרמדיק מד""א נאג'יב סאנע טיפל בפעוטות: ""כשהגענו למרפאה המראה היה קשה, ראינו את אנשי הצוות הרפואי במקום מבצעים פעולות החייאה בסיסיות. שלושת הפעוטות שכבו מחוסרי הכרה, ללא נשימה וללא דופק ועל פניהם סימני פיח. התחלנו מיד בטיפול רפואי מציל חיים, תוך פינוי דחוף לבית החולים. ביצענו פעולות החייאה מתקדמות וממושכות שכללו טיפול תרופתי, הנשמה ועיסויים"".  פרמדיק מד""א ג'וני סוסן: ""נקראנו לאירוע של שריפת בית ברהט, וכבר בדרך עדכנו אותנו שהביאו שלושה פעוטות למרפאה המקומית. צוות מקומי התחיל בפעולות החייאה בסיסיות, ואנחנו הגענו עם הרבה כוננים ושלוש ניידות טיפול נמרץ. המשכנו בפעולות החייאה מתקדמות. הם נשמו הרבה עשן, היה להם פיח באף. כל ניידת לקחה ילד ופינינו אותם לבית החולים סורוקה"".  מוחמד אלקרנאוי, הדוד של האם: ""זו מכה קשה מאוד, זה יום עצוב. הייתי בבית כשהתחילו לרוץ טלפונים ושמענו מה קרה. באתי לבית החולים ובדרך שמעתי כבר שמועות. כל המשפחה והשכנים פה, אנחנו מלווים אותם. שאלוהים יעזור להם"".  אחמד אלקרנאוי, שכן של המשפחה, סיפר: ""זה אסון, זה לא קל, מאוד קשה וכואב. עשרות תושבים התאספו ליד הבית כדי לנסות לעזור ולהשתתף בצערם. עוזרים להם עם כסף ואוכל. דברים כאלו קורים. מישהו מחמם מכשיר ושוכח אותו עם אחד הילדים, זה קורה"".   כאמור, בצירוף מקרים מצמרר, האימא של הילדים היא קרובת משפחתו של אמין שעבאן
	 מלוד, נהג המונית שנרצח אתמול בתל אביב. המשטרה עדיין חוקרת אם הרצח קשור לפיגוע שהיה בפאב הסימטא
	 בתל אביב כשעה לפני כן.  מנתוני ארגון ""בטרם"" לבטיחות ילדים, עולה כי בשנים 2015-2008 אירעו 44 מקרי תמותה של ילדים ובני נוער עקב שריפה. בשנת 2015 מתו כתוצאה משריפה ארבעה ילדים ובני נוער. רוב מקרי התמותה (89%) התרחשו בבית ובחצר הבית. 61% מהנפגעים הם מהמגזר הערבי. כ-64% ממקרי התמותה התרחשו בחורף, חודשים נובמבר-מרס.   אורלי סילבינגר, מנכ""לית ארגון בטרם לבטיחות ילדים: ""לנוכח נתוני היפגעות קשים בקרב ילדים בדואים בנגב, מוביל משרד החקלאות בשיתוף ארגון בטרם תוכנית התערבות לצמצום תופעת ההיפגעות של ילדים בדואים, הכוללת העלאת מודעות ההורים, בני נוער ואנשי מקצוע. התוכנית פועלת בטיפות חלב, קופות חולים, מסגדים, חוגי בית, גני ילדים ועוד"".   לפני כשלושה שבועות ילדה בת 8 מתה ואחותה בת 11 נפגעה באורח קשה
	 בעת ששהו במקלחת בביתן ביישוב הבדואי אום בטין בדרום. השתיים הורעלו ממערכת חימום המים המופעלת על גז. קרוב משפחה העביר את השתיים לבית החולים סורוקה בבאר שבע, שם נקבע מותה של הילדה הקטנה ואילו אחותה הגדולה טופלה והועברה מאוחר יותר לבית החולים אסף הרופא. ","[http://images1.ynet.co.il/PicServer4/2016/01/02/6731685/BIG.jpg, http://images1.ynet.co.il/PicServer4/2016/01/02/6731698/6731694092684640360no.jpg, http://images1.ynet.co.il/PicServer4/2016/01/02/6730616/12_big.jpg]"
"מורה של המחבל: ""הוא לא היה נורמטיבי, ילד של כעסים""","מנהל התיכון בערערה, חאדר עאקל, זוכר את נשאת מלחם שסיים לפני 12 שנה: ""היה לו פרצוף חייכן, אבל היה צורך ללוות אותו כל יום"". על הפיגוע: ""לא מגנים עליו, זה מעשה נפשע"". וגם: כך נראית החשבונית על קניית האגוזים לפני הפיגוע"," המורה של היורה: ""אין לאף אחד כוונה לתרץ""     בוואדי ערה מתקשים גם הבוקר (א') לעכל את פיגוע הירי הרצחני
	 שביצע תושב האזור נשאת מלחם
	 בתל אביב ביום שישי. תושבים ששוחחו עם ynet גינו את המעשה וקראו למחבל להסגיר את עצמו. ""אין לאף אחד כוונה לתרץ את המעשה הנפשע או לייצר קו הגנה"", אמר מנהל התיכון בערערה חאדר עאקל, שמכיר היטב את מלחם, והתראיין במשדר המיוחד של אולפן ynet. ""לא לעורך דין למשפחה. אנחנו לא מגנים עליו בכלום. אנחנו מגנים ומוקיעים את המעשה, וצר לנו על שני הבחורים אלון ושמעון שנפלו בצורה שזה קרה"".         אחמד מלחם, קרוב משפחה של המחבל, אמר במשדר שהמשפחה חיה בסיוט: ""אנחנו מחכים כמו כולם לתוצאות החקירה. כל הזמן שמענו במשפחה שהוא סובל מטראומה קשה ויש לו הפרעות בהתנהגות. לא הייתה המלצה ברורה מבית משפט שצריך לשלוח אותו למוסד טיפול כזה, ומאחר שאין את המסגרות שהמדינה מעמידה לצורך זה, הוא נשאר בחוץ ללא טיפול. הוא יצא ממשפחה קשה, עם מפרנס יחיד עם שכר מינימום, לכן אין לו היכולת להשקיע בטיפול מכספו"".  הרוצח עושה קניות במרכול, ואז פותח בירי   תיעוד שניות האימה מתוך הפאב    הפיגוע ביום שישי בתל אביב       זמן קצר לאחר מכן זיהה אביו את בנו בתיעוד שפורסם, ודיווח על כך למשטרה. מאז מנהלים כוחות הביטחון - המשטרה ושב""כ - פעילות אינטנסיבית בחיפושיהם אחרי היורה שעדיין לא נמצא. שוטרים פשטו על בית המשפחה ביישוב ערערה בוואדי ערה, תחקרו את בני הבית, עצרו את אחד מאחיו
	 והחרימו מהמקום מחשב.  היורה ריצה בעבר עונש מאסר בגין ניסיון חטיפת נשק מחייל בצומת כרכור ב-2007. אף שבאותו אישום נגדו צוין שהחליט לפגוע בחייל ""בשל היותו נציג של המדינה"", הוא לא הואשם בעבירה ביטחונית, אלא רק בחבלה בכוונה מחמירה וניסיון לשוד. לטענתו, הוא עשה זאת כי זעם על הריגת בן דודו
	 על ידי שוטר שהגיע לעשות חיפוש בביתו. ","[http://images1.ynet.co.il/PicServer4/2016/01/02/6731705/673170401000100490535no.jpg, http://images1.ynet.co.il/PicServer4/2016/01/02/6730601/10_big.jpg]"
"מי שבא לגן בת""א קיבל את הנשיא מקריא סיפור. צפו","ריבלין קרא את ""אהרון והעיפרון הסגול"" עם הילדים שהוריהם לא השאירו אותם בבית בצל החשש מהמחבל","   בצל הכוננות המשטרתית והחשש הכבד שגרם להורים רבים שלא לשלוח את ילדיהם לגנים, הבוקר (יום א') ביקר נשיא המדינה ראובן ריבלין בגן הדס במרכז תל אביב. לצד הגננת קרן והצוות החינוכי, הוא ישב עם ילדי הגן וסיפר להם את הסיפור ""אהרון והעיפרון הסגול"" מאת קרוקט ג'ונסון. הילדים, בני גן חובה, שאלו את הנשיא מדוע רצה להיות נשיא, מה עושה נשיא ואיך זה שלא הפך להיות שחקן כדורגל.   ""אני פשוט לא כל כך טוב בזה"", הסביר הנשיא מדוע ויתר על כדורגל. ""אני חושב שעדיף שאהיה נשיא כי כך יש לי הזדמנות להקשיב לכל האנשים במדינה. אני מקשיב לכל אזרח וגם לאזרחים עם תפקידים קשים. לראש עיר ולשר, למנהלים ולמורים, אני מאוד משתדל לעזור בכל בעיה ולפתור כל תלונה. הנשיא הוא בעיקר הפה של כל העם, של כל הציבור. וכשהנשיא מביע את דעתו הוא דואג לעשות את זה אחרי ששמע את הקולות של כולם"", אמר ריבלין. ""וגם אתם ילדים, גם אם נראה לכם שאתם לא מסכימים עם מה שאומר לכם חבר שלכם, קודם כול תקשיבו ותחשבו. אולי בעצם הוא אומר דברי טעם? חשוב שנקשיב לכולם בכבוד, אולי עוד נלמד משהו"".  ",[]
"קורבנות הפיגוע הובאו למנוחות: ""המדינה קוראת את הפוסטים שלך ובוכה עליך""","בכרמיאל, באופקים ובלוד הובאו למנוחות אלון בקל, שמעון (שימי) רוימי ואמין שעבאן שנרצחו בתל אביב. אביו של אלון בקל: ""איך אפשר לכתוב מכתב פרידה לבן שעוד לא מלאו לו 27?"". דודתו של שמעון רוימי: ""עברת את עזה, אבל לא יכולת לכדור אחד של שנאה"". קרוב של אמין שעבאן: ""כולם אהבו אותו""    ","  הלווייתו של אלון בקל, היום בכרמיאל   בכרמיאל, באופקים ובלוד הגיעו אחר הצהריים (א') אלפים להלוויותיהם של שני נרצחי הפיגוע
	 ביום שישי בתל אביב, אלון בקל,
	 שמעון רוימי ושל
	 אמין שעבאן,
	 שנרצח במוניתו כשעה לאחר הפיגוע. בבית העלמין בכרמיאל ספד האב דוד בקל לבנו ואמר בנוכחות כ-2,000 משתתפים: ""נשארנו כאן מרוסקים ואתה שם למעלה עם הנשמה הגדולה שלך. אלוני אלוני אלוני. אוהבים אותך לעד"". האם ניצה: ""בני האהוב, מחמל נפשי. את הכאב הזה לא אצליח לשאת לעולם"".    האב הוסיף: ""אלון, בן יקר ואהוב. איך אפשר לכתוב מכתב פרידה לבן שעוד לא מלאו לו 27? איך אבא יכול לכתוב עליך? איזה ראש גדול היה לך. אמרת לי 'נשיג מטרה, ואז נחפש את המטרה החדשה'. איזו נתינה הייתה לך, אספת מוצרים לניצולי שואה ורצית עוד. כולם ידעו שאתה תגיע רחוק. בשיעור הראשון שלך במכללה המרצה אמר שיש לנו פה מצליחן. הייתה לך אהבת אדם, אהבת המדינה. איזה מלך היית. לא סתם קראתי לך אלון התותח"". האם ניצה: ""היה לנו טוב, טוב עד גדותינו, בני יקירי משוש חיי, אלון שלי, בני אהוב ליבי, מחמל נפשי. תמיד אני מרימה משא כבד,  אבל את הכאב, הכאב הקשה הזה, לא אצליח לשאת לעולם"".       האם ניצה הוסיפה: ""היה לנו ילד ואיננו עוד. אלון ילד אהוב. נסיך שלי. תמיד אני נושאת משא כבד, אבל את הכאב הקשה הזה לא אצליח לשאת לעולם"".  להלוויה הגיע ראש העיר כרמיאל עדי אלדר, המכיר באופן אישי את המשפחה. את הממשלה ייצג בהלוויה סגן השר ירון מזוז ולבית העלמין הגיע גם ח""כ יאיר לפיד,
	 שבקל היה פעיל במפלגתו. כמו כן הגיעו ראשי רשויות ערבים מהאזור, בהם ראש עיריית סכנין מאזן גנאיים, ראש מועצת דיר אל אסד, ראש מועצת דיר חנא ואחרים.  הערכת מערכת הביטחון הבוקר היא שנשאת מלחם
	 (29), החשוד בביצוע הפיגוע שבו נרצחו בקל ורוימי, עדיין מסתתר באזור גוש דן. החיפושים והמאמצים מתמקדים במישור המודיעיני עם הפעלת אמצעי מעקב טכנולוגיים. אתמול נמצא פריט מרכזי ששייך לו בשכונה בצפון העיר שבה עבד.  תיעוד הפיגוע בתל אביב ביום שישי    האח אבי בקל: ""קראת לי ביג ברוד'ר. זה לא נתפס שהגעת אל הסוף. המטרות שלך עוד לא הושגו. המטרות שלך לא היו בינוניות. ידעת בדיוק מה אתה רוצה וחתרת להשיג את המטרות. שינה מבחינתך הייתה לחלשים. הגעת לישורת האחרונה. למדת וחקרת כל נושא ערכי כדי לגרום לבסיס שלך להיות איתן. אם הבסיס חזק, קשה להפיל אותך. אלון בקל היה מותג. ידעת לגעת באנשים, לעשות שמח, להפעיל אותם. אין הרבה אנשים שאפשר להגיד עליהם שהם אגדה. אתה אחד מהם. אגדה היית בחייך. מספר החבורות שהיית שייך אליהן, היית הקודקוד שלהן, הוא בלתי נתפס. אבל כל זה לא עוזר לנו. אנחנו שבורים ואתה חסר. לפחות בסוף הדרך היית מאושר"".  ליאור שחרור, שהייתה חברתו של בקל, ספדה לו: ""אלוני שלי, אהוב שלי. איך כותבים לאדם שהיה החבר הכי טוב שלי, שיודע איך אני מרגישה? אז אני לא נפרדת ממך. אתה איתי לאורך כל הדרך. פחדתי עליך בצוק איתן. לא רציתי שתלך למילואים ודאגתי. מי היה מאמין שאאבד אותך חודשים אחר כך בפאב באמצע תל אביב. כמה היית מוכן להשקיע כדי להגיע לקידוש עם המשפחה, למשוך עוד כמה דקות איתם. כמה אהבת את 'אימות' (הכינוי שנתן לאמו, א""ר) שלך. אלון היה אוסף בקבוקי מים בשקית, ומחפש נזקק לתת לו את זה, כדי שייהנה מהפיקדון. היית יפה מבחוץ ופי מיליון מבפנים, לב של זהב. גוש של אור. תראה כמה אנשים באו ללוות אותך. כל המדינה קוראת עכשיו את הפוסטים שלך, ובוכה עליך.  ""אני כואבת על אלה שלא יזכו להכירך. אמרתי לחברים שלי שלא יכול להיות שאתה אמיתי. שאתה טוב מדי. אני כועסת עליך, כי בהודעה האחרונה כתבת שאתה איתי לעולמים. לא רוצה לעולמים. רציתי לעולם אחד. אנחנו לא נפרדים, וההספד הפרטי שלי, שרק אתה שומע, תמיד ימשיך להתנגן. אני מזכירה לעצמי שאני לא נפרדת ושהפכת להיות עוד מלאך ששומר עליי"".  האחות בר לבב בקל: ""אגדה שלי. אין לך מושג כמה אני אוהבת אותך. היינו שלושה אחים וכולם שואלים 'אתם לא רבים?' וממש לא. לא הבנו למה צריך לריב. היינו המשפחה הכי מאושרת בעולם, אז למה? למה זה נפל עלינו? אני עובדת עכשיו בעבודה שאתה סידרת לי. ועכשיו אעשה ואמשיך בדרך ובדברים שתכננתי יחד איתך, כי אתה אמרת לי"".  חברו של אלון, ארז: ""ביום שישי הארור הזה כבשת את המדינה, כמו שתמיד רצית. כולם קוראים עכשיו את הדברים שכתבת. השארת בור ענק. אנחנו נמשיך אבל אנחנו מבקשים שתעזור לנו כמה שאתה יכול"".  לפיד הוסיף: ""קראתי כמו כולם את הדברים שכתב. בחורים צעירים לא משאירים צוואה אבל מתוך הדברים עלתה צוואה. לחיות את החיים מתוך אהבת ישראל. הוא השאיר לנו הנחיות כיצד להתנהג בימים ובשבועות הקרובים. ליד ההגדרה המילונית של מלח הארץ צריכה להיות תמונה של אלון. לוחם בגולני, מתנדב בלתת, משפטן"".  באופקים הגיעו כ-2,000 איש להלווייתו של שמעון רוימי. דודתו מור פרץ ספדה לו: ""היום אנחנו עומדים כאן ובמקום לחגוג את יום הולדתך אנחנו קוברים אותך. לא זוהי דרך החיים, שהורים קוברים את בנם. עכשיו אנחנו מבינים את המושג 'בטרם עת'. השם יקום דמך שימי. מתת מות קדושים. הפכת להיות הילד של כולם. גשם הזלעפות שהיה בימים האחרונים הראה כמה השמיים בוכים על לכתך. מעולם לא עשית רע לאיש, מלאך, יפה נפש ויפה תואר. אלוהים לקח את הטוב מכל. עברת את עזה, עברת מלחמה, אבל לא יכולת לכדור אחד של שנאה, אותו כדור שפילח את לבך פילח את לבבות כולנו. האם זאת הארץ המובטחת, אלוהים? השארת אחריך בור ופצע שלעולם לא יתאחה. אנחנו מסרבים להיפרד. קיבלנו אותך במתנה לתקופה קצרה מדי, פחות מ-31 שנה. תנוח על משכבך בשלום, נשמה טהורה שלנו. יהי זכרך ברוך"".  ההלוויה באופקים של שמעון רוימי ז""ל    י', חברו הטוב של רוימי: ""שמעון, איזה מוזר זה לקרוא לך ככה ליד כולם. מי קורא לך ככה בכלל? אף פעם לא כתבנו הספד. תמיד תהינו איך עושים את זה, ואתה עם הלב הגדול שלך הדרכת אותנו. עכשיו אנחנו יודעים. אי אפשר להפריד אותנו. היינו חמישה חברים הכי טובים שאי אפשר להפריד ביניהם, עד שלשום. עוד 25 ימים היית אמור לחגוג יום הולדת 31. על היד שלך היה מקועקע המשפט 'לחיות את היום'. לחיות את הרגע היה המוטו שלך, ובמותך ציווית אותנו לחיות. בעוד 25 יום, במקום לחגוג, נבכה על הקבר שלך. סליחה שלא הצלחנו להציל אותך, אבל אנחנו מבטיחים שלא נשכח. אנחנו כבר 30 שנה משפחה. מבטיחים להנציח ולזכור, החמישייה שעכשיו הם רביעייה"".  ראש העיר אופקים איציק דנינו ספד: ""משפחת רוימי האהובה שלנו, הלבבות באופקים ובעם ישראל בוכים אתכם בימים אלה, על רציחתו של שמעון בנכם היקר בצהרי היום ברחוב סואן בתל אביב. איריס ומכלוף, גידלתם ילד לתפארת עם ישראל. אח אוהב לנטלי, שיר, ועומרי, חבר וידיד לחבריו, נאמן ומגן כלוחם בחטיבת גבעתי לעמו. שמעון הלוחם נפל בשדה הקרב של השנאה, שמעון נרצח רק בשל היותו בן לעם היהודי"".  נציג הממשלה בהלווייתו של רוימי היה השר אופיר אקוניס, שאמר: ""שמעון נרצח על ידי מחבל צמא דם רק משום שהיה יהודי. בעוד אנחנו מקדשים את החיים, הרוצח ושותפיו מקדשים את המוות"".  מאות בני משפחה וחברים השתתפו אחר הצהריים במסע הלוויה של אמין שעאבן, נהג המונית מלוד שגופתו נמצאה סמוך למלון מנדרין בצפון תל אביב זמן קצר אחרי הפיגוע בדיזנגוף. ""הוא נרצח בדם קר אחרי שעבדו עליו, כי אם הוא היה יודע שיש לו מחבל במונית - הוא היה נלחם בו"", סיפר חברו נדיר. שעאבן הותיר אחריו 11 ילדים ו-3 נשים.   חוסר ודאות עדיין אופף את הנסיבות שהובילו לרציחתו. ""אנחנו עדיין לא יודעים כמה הרצח של אמין קשור לפיגוע"", אמר אברהים, קרוב משפחתו של שעאבן. ""יש הרבה שמועות ולא עדכנו את המשפחה. יש עדיין שמנסים להבין אם הרקע פלילי, וזה מוזר כי אין סיכוי. לאמין אין אויבים. הוא בנאדם שכולם אוהבים אותו, מסתדר עם כולם, שרק רצה לפרנס את המשפחה שלו בכבוד"".  הלווייתו של אמין שעבאן, היום בלוד      אלון בקל (26), במקור מכרמיאל שהתגורר בתקופה האחרונה בתל אביב, היה מנהל הפאב סימטא. הוא סיים לימודי משפטים והיה אמור להתחיל התמחות בקרוב. אביו דוד סיפר עליו לאחר הפיגוע: ""כל אחד אומר 'הילד שלי', אבל הוא היה ילד מיוחד, הוא היה עולם ומלואו בשבילנו. בכל מקום שאליו הוא הגיע הוא נתן את האור והיה גורם לכולם לצחוק סביבו"".   שמעון רוימי (30) גדל באופקים והיה שלישי מבין ארבעה אחים - שני בנים ושתי בנות. בתקופה האחרונה התגורר בבאר שבע ועבד כמנהל משמרת במוקד של חברת ""הוט"". חבר משפחתו של רוימי, צ'רלי אלפסי, סיפר כי שמעון וחברו ישראל אביטן הגיעו ביום שישי לתל אביב כדי לחגוג יום הולדת עם חברם אריאל.  הפיגוע אירע ביום שישי לקראת השעה 15:00: החשוד נשאת מלחם הגיע
	 לרחוב דיזנגוף בתל אביב, ותועד במצלמות אבטחה מתכונן בחנות למזון אורגני, לפני שיצא ממנה וירה ברובה לעבר מבלים בפאב סימטא הסמוך. לאחר שירה כמה עשרות כדורים הוא נמלט מהמקום, וכשעה אחר כך נמצאה בצפון תל אביב גופתו של נהג מונית, אמין שעבאן,
	 ונבדק אם יש קשר בין המקרים. על חקירת שני מקרי הרצח בתל אביב הוטל צו איסור פרסום.   זמן קצר לאחר מכן זיהה אביו של היורה את בנו בתיעוד שפורסם, ודיווח על כך למשטרה. מאז מנהלים כוחות הביטחון - המשטרה ושב""כ - פעילות אינטנסיבית בחיפושיהם אחרי היורה שעדיין לא נמצא. שוטרים פשטו על בית המשפחה ביישוב ערערה בוואדי ערה, תחקרו את בני הבית, עצרו את אחד מאחיו
	 והחרימו מהמקום מחשב.  ","[http://images1.ynet.co.il/PicServer4/2016/01/03/6733652/67336370998100490639no.jpg, http://images1.ynet.co.il/PicServer4/2016/01/02/6730528/900.jpg, http://images1.ynet.co.il/PicServer4/2016/01/03/6733475/815903423_89864_2640057750552261225_big.jpg, http://images1.ynet.co.il/PicServer4/2016/01/03/6733661/673365001001562640360no.jpg, http://images1.ynet.co.il/PicServer4/2016/01/03/6733658/67336470100584640360no.jpg, http://images1.ynet.co.il/PicServer4/2016/01/02/6730721/99998888_wa.jpg, http://images1.ynet.co.il/PicServer4/2016/01/01/6730403/673040201000100490630no.jpg, http://images1.ynet.co.il/PicServer4/2016/01/03/6733681/alon.jpg, http://images1.ynet.co.il/PicServer4/2016/01/03/6733451/sh.jpg, http://images1.ynet.co.il/PicServer4/2016/01/03/6733436/673343301001590640360no.jpg, http://images1.ynet.co.il/PicServer4/2016/01/03/6733569/67335440100892640360no.jpg, http://images1.ynet.co.il/PicServer4/2016/01/03/6733566/6733542099084640360no.jpg, http://images1.ynet.co.il/PicServer4/2016/01/03/6733565/673354101001599640360no.jpg, http://images1.ynet.co.il/PicServer4/2016/01/03/6733683/amin.jpg, http://images1.ynet.co.il/PicServer4/2016/01/03/6733666/67336640992267640360no.jpg, http://images1.ynet.co.il/PicServer4/2016/01/03/6733668/673366501001296640360no.jpg]"
"הפעוטות שנספו ברהט למנוחות: ""אלוהים רצה אותם איתו""","ברהט הובאו למנוחות שלושת הילדים ממשפחת אבו ג'עפר, שנחנקו כתוצאה משריפה שנגרמה מתנור ישן שהצית בדים. ""אם היו אמצעי בטיחות ייתכן שהאסון היה נמנע"", אמרו השכנים "," הלוויית הפעוטות שנספו בשריפה ברהט  תנור חימום שהופעל בחדר והדליק בדים שהיו סמוך לו, הוא הגורם לשריפה שהובילה למותם של שלושה פעוטות
	 ממשפחת אבו ג'עפר אתמול ברהט. היום (א') הובאו השלושה למנוחות בבית העלמין בעיר.                     ","[http://images1.ynet.co.il/PicServer4/2016/01/02/6731685/BIG.jpg, http://images1.ynet.co.il/PicServer4/2016/01/03/6733172/67331710990100640360no.jpg, http://images1.ynet.co.il/PicServer4/2016/01/02/6731700/67316930100791640360no.jpg]"
עיר עם הפסקה: גן הילדים אסף כסף למאבטח עם גז פלפל,"סניף ג'פניקה היה שומם, במסעדת מרקו ערכו רק שולחן אחד ואת השווארמה העדיפו במשלוח: ""בכלל לא היו אנשים ברחוב, לאנשים אין מצב רוח לעשות קניות"". תל אביב לא מתאוששת מהפיגוע ","בבתי הספר בתל אביב נרשמה אתמול (א') חרדה גדולה.
	 הורים רבים בחרו להשאיר את הילדים בבית מחשש שהמחבל נשאת מלחם
	 עדיין מסתובב באזור. חלקם אף החלו ביוזמות פרטיות של שכירת מאבטחים. בגן אחד אף נדרשו ההורים לשלם 30 שקלים עבור איש אבטחה שיהיה מצויד בגז פלפל. במקומות אחרים גם זה לא עזר, ולמרות הארכת שעות האבטחה ההורים לא לקחו סיכונים.   הנוסח שקיבלו הורים בתל אביב היה דומה, רק שם הגן ומיקומו השתנו: ""לאור המצב הביטחוני, נשמח אם כל משפחה תוכל לשים כבר מחר מעטפה עם הסכום במגירה במטבח הגן, ואנו נעביר את הכסף לוועד"", נכתב באחת ההודעות. ""בנוסף, אנו מזכירות בבקשה לשים לב לסגור את השער כאשר אתם מגיעים אל הגן ויוצאים ממנו"".   בתי הספר בתל אביב היום: במימון ההורים  על פי נתוני העירייה, בצפון העיר הגיעו רק כ-50 אחוזים מהתלמידים, בדרום העיר כ-90 אחוזים ובמרכז העיר כ-70 אחוזים. בתיכון אליאנס בצפון תל אביב, הממוקם לא הרחק מהאזור שבו נטש המחבל את הטלפון הנייד שלו, הגיעו רק 230 תלמידים מתוך כ-1,600.   בבתי הספר בעיר יש מאבטחים, בניגוד לגני הילדים שבהם מוצבים מאבטחים רק באשכולות. בגני הילדים חבצלת רביב וחבצלת פז שבצפון העיר הוצב (במימון ההורים) מאבטח חמוש מ-7:30 והוא נשאר עד 16:30. אבל הדבר לא עודד הורים לשלוח את ילדיהם, ועד 9:00 הגיעו לשני הגנים גם יחד רק חמישה ילדים. ""החלטתי להשאיר אותו בבית כי אני מפחדת. המחבל לא נתפס ואני פשוט לא רגועה. ברור שמאבטח זה מרגיע אבל זה לא מאה אחוז. החלטתי לא ללכת לעבודה ונשארתי עם שלושת הילדים בבית"", סיפרה אחת האימהות.  בעלי העסקים ובתי הקפה בדיזנגוף מתמודדים מאז יום שישי עם מיעוט לקוחות, שלדבריהם חוששים להגיע למקום אחרי הירצחם של אלון בקל ושמעון רוימי
	 בירי לעבר פאב הסימטא. חלקם מעידים כי כמות המשלוחים עלתה, אולם אחרים, שהעסק שלהם מבוסס על אירוח, מסבירים כי מדובר פשוט בפחד. ""אתמול בערב פתחנו את המסעדה, ולאחר שעה הבנו כי אין טעם להשאירה פתוחה וסגרנו בחזרה"", אמרו בסניף ג'פניקה ברחוב.  תל אביב הערב: עסקים ריקים, שירה ודמעות   באזור המדמם ניסו לחזור לשגרה, אך הלקוחות חושבים אחרת. אילאיל יהב, הבעלים של השווארמה הטבעונית ברחוב קינג ג'ורג', סיפרה כי נרשמה אצלה ירידה של 40-30 אחוזים במכירות בחנות, ומנגד חלה עלייה דרסטית של כ-300 אחוז במשלוחים שיצאו מיום שישי ועד היום. ""אני מייחסת את זה לא רק לפיגוע, אלא גם למזג האוויר החורפי"", אמרה יהב.  הירי לעבר הפאב: היורה פגע גם במקומות סמוכים   לדברי יהב, עד לרגע האחרון היא התלבטה אם לפתוח את העסק בשישי ובשבת. ""התייעצתי עם העובדים ושאלתי אותם מה התחושות שלהם ומה הם מעדיפים"", היא אומרת. ""הם אמרו שהם רוצים להמשיך בשגרה ולעבוד כרגיל, וזו גם ההזדמנות שלי להודות להם על זה. אני חושבת שעסקים צריכים להמשיך כרגיל דווקא בזמנים כאלה, צריך לשדר חוזק, ולחזור לשגרה כמה שיותר מהר"".    אסף, אחראי משמרת בבית הקפה הפינתי (דיזנגוף-גורדון) sidewalk, בעל עבר קרבי בצה""ל, ניסה לשחזר את המסלול שבו התנהל היורה נשאת מלחם. לדבריו, המחבל יצא מחנות ""אניס"" לאחר שרכש בה אגוזי פקאן, פנה לצד שמאל ושחרר צרור יריות ארוך בצורת חצי סהר. הקליעים מאותו ירי פגעו גם בחנות ""שוהם"" בצד השני של הכביש. לאחר מכן הסתובב המחבל לימינו, עמד עם פניו למסעדת ""ג'פניקה"" והחל לירות לכיוון המסעדה. תוך כדי כך רץ המחבל לעבר בית הקפה שבו עובד אסף. ""אני לא אשכח את הפנים שלו אף פעם, הוא ממש הסתכל עליי, וירה עוד שני כדורים לעבר בית הקפה"".   אסף ציין עוד כי המחבל פנה ימינה ברחוב דיזנגוף לכיוון רחוב גורדון. אסף ועובד נוסף שעובד במקום רצו אחריו, ויחד עמם רצו לדבריו עוד שני גברים. ""תוך כדי שרצנו אחריו המחבל הסתובב במטרה לירות עלינו. אני לא יודע למה הוא לא ירה, אולי היה לו מעצור, התכופפנו כדי להסתתר והוא המשיך לרוץ ונעלם לנו באחת הסמטאות ואני חזרתי כדי לתת עזרה לפצועים"", הוא מספר.  ירדנה שוהם, בעלת חנות שוהם לאביזרים ותיקים הממוקמת בדיוק מול בר הסימטא, אומרת כי המצב ברחוב רחוק מלחזור לקדמותו. ""היום בכלל לא היו אנשים ברחוב, לאנשים אין מצב רוח לעשות קניות. אם לא הייתי צריכה להגיע לחנות לתקן את השמשה שפגע בה כדור לא הייתי פה עכשיו"", אומרת שוהם. ""הזרם החלש הוא לא בגלל מזג האוויר, כי גם שקר אנשים יושבים בבתי קפה. אנשים פשוט מפחדים"".   אנני בן-קד, אחראי מסעדת מרקו הממוקמת בדיזנגוף פינת גורדון, הבחין באנשים הרצים וסיפר כי מלחם רץ מכיוון דיזנגוף לתוך רחוב גורדון ומשם לרחוב ריינס. לדבריו, בשבת האחרונה היו 15 שולחנות מלאים במסעדה, אתמול ירד מספרם לארבעה שולחנות והיום רק אחד. ""אנחנו מרגישים את ההבדל. בימים רגילים המסעדה לא עומדת שוממת כמו עכשיו, אבל אני מבין את זה"", אמר. ""אנשים מפחדים. אני מתגורר ברמת אביב והיום נשארנו כולנו בבית ביחד. לא שלחתי את הילדים לבית הספר ואפילו אני לא הלכתי לעבודה"".   במסעדת ג'פניקה נצפתה אמש תמונה עצובה של סניף ריק. ""בערב רגיל המסעדה עמוסה עד אפס מקום. יש שוני גדול לאחר הפיגוע מיום שישי. אני הייתי פה באותו זמן ואני לא זוכרת כלום אחרי שדחפו אותי לרצפה כדי שלא אפגע"", אומרת עדי, מנהלת המשמרת. ""מי שלא היה פה לא יוכל להבין, אני אפילו לא רוצה ואין לי חשק לצאת ולבלות או לשבת ולאכול בחוץ"". ","[http://images1.ynet.co.il/PicServer4/2016/01/03/6734136/67341240100691640360no.jpg, http://images1.ynet.co.il/PicServer4/2016/01/03/6734140/673412601001599640360no.jpg, http://images1.ynet.co.il/PicServer4/2016/01/03/6734131/67341230991397640360no.jpg, http://images1.ynet.co.il/PicServer4/2016/01/03/6734050/67340420991388640360no.jpg, http://images1.ynet.co.il/PicServer4/2016/01/03/6734189/673417401001094640360no.jpg, http://images1.ynet.co.il/PicServer4/2016/01/03/6734187/673417501001397640360no.jpg, http://images1.ynet.co.il/PicServer4/2016/01/03/6734182/6734176199992640360no.jpg, http://images1.ynet.co.il/PicServer4/2016/01/03/6734180/673417301001196640360no.jpg]"
החורף במספרים: הקיבוץ הכי רטוב שיש והעיר הגדולה שבצמרת הטבלה,"כמויות המשקעים עד סוף דצמבר עברו כבר את רף 50% במישור החוף המרכזי והדרומי, אך בצפון המצב רע. באזור הכנרת ירדו רק 27% מהממוצע הרב-שנתי, בצפון רמת הגולן 16% ובחיפה 35%"," חודש דצמבר היה גשום מהממוצע ברוב אזורי הארץ. כך עולה מנתונים של השירות המטאורולוגי שפורסמו אמש (יום א'). המקום הגשום ביותר בחודש שעבר היה קיבוץ זיקים, דרומית לאשקלון, שם נמדדו 155 מ""מ של גשם. מיד לאחר מכן נמצאים כפר שמריהו ובית דגן עם 131 מ""מ של גשם בכל יישוב ומעיין צבי שליד זכרון יעקב עם 130 מ""מ. הנתונים מתייחסים עד לסוף דצמבר ואינם כוללים את הסופה האחרונה, שהביאה איתה שלג בחרמון, בצפון הגולן ובמירון.   הצפון נצבע לבן. מבט מרהיב מעין הרחפן    מסקירה של ד""ר עמוס פורת, מנהל אגף אקלים בשירות המטאורולוגי, עולה כי דצמבר התאפיין במיעוט גשמים בצפון הארץ לעומת כמויות גשם קרובות לממוצע או מעט גבוהות ממנו במישור החוף המרכזי והדרומי ובהרי המרכז. מבין הערים הגדולות מובילה תל אביב עם 127 מ""מ בחודש דצמבר, כמות השווה לממוצע הרב-שנתי לחודש האחרון של השנה. בירושלים ירדו 109 מ""מ של גשם בחודש שעבר, מעט יותר מהממוצע, ואילו דווקא בחיפה ירדו רק 57 מ""מ של גשם, פחות ממחצית מהממוצע לדצמבר. בצמח שבדרום הכנרת ירדו 32 מ""מ בלבד, המהווים 41% מהממוצע לדצמבר. באילת, כך על-פי נתוני השירות המטאורולוגי, לא ירד גשם בחודש החולף.         בגליל, בגולן ובעמקי הצפון כמויות הגשם מתחילת העונה הן כ-60-50 אחוזים מהממוצע לתקופה המקבילה ובמישור החוף הצפוני כ-80%-70% מהממוצע. בהרי המרכז הכמויות קרובות לממוצע. לעומת זאת מאזור השרון ודרומה כמויות הגשם המצטברות עולות על הממוצע ומגיעות ל-180-120 אחוזים ממנו.        לעומת זאת בצפון הנתונים מדאיגים מאוד. בנהריה ירדו רק 176 מ""מ של גשם (29% מהממוצע לעונה כולה), בחיפה ירדו 189 מ""מ (35%), במרום גולן 136 מ""מ (16%), בצפת 132 מ""מ (20%), בצמח 103 מ""מ (27%) ובירושלים 185 (34%).  מזג האוויר הבלתי יציב הוא תוצאה של אפיק רדוד מעל אזורנו. הטמפרטורות החזויות להלילה ולמחר: קריית שמונה 13-7, קצרין 9-5, צפת 8-4, טבריה 16-9, נצרת 12-6, חיפה 16-10, תל אביב 18-12, ירושלים 12-7, אשקלון 18-11, עין גדי 21-14, באר שבע 17-8, ערד 15-7, מצפה רמון 14-6 ובאילת 21-9.  הלילה יירד גשם מקומי מצפון הארץ ועד לצפון הנגב. בים התיכון ינשבו רוחות דרום מזרחיות עד דרום מערביות בעוצמה של 30 קמ""ש לכל היותר. מצב הים התיכון יהיה גבה גלים. גובה הגלים יגיע ל-230 ס""מ לכל היותר. בהמשך היום יירד גשם מדי פעם בעיקר בצפון הארץ. בבוקר ייתכן גשם מקומי גם במרכז. תחול עלייה קלה במידות החום. בשלישי יוסיף לרדת גשם לפרקים בצפון הארץ, בשאר האזורים יהיה מעונן חלקית ותורגש עלייה בטמפרטורות שיהיו רגילות לעונה.  ברביעי תורגש עוד עלייה בטמפרטורות והן יהיו גבוהות מעט מהרגיל לעונה. בחמישי יהיה מעונן חלקית וחמים מהרגיל לעונה. בלילה ייתכן גשם בצפון הארץ. ","[http://images1.ynet.co.il/PicServer4/2016/01/01/6729773/6729768195984640360no.jpg, http://images1.ynet.co.il/PicServer4/2015/12/31/6728525/67285090100690640360no.jpg, http://images1.ynet.co.il/PicServer4/2016/01/02/6731590/6731573099488640360no.jpg, http://images1.ynet.co.il/PicServer4/2016/01/02/6731592/67315720100085490740no.jpg, http://images1.ynet.co.il/PicServer4/2016/01/02/6730977/6730969197197640360no.jpg, http://images1.ynet.co.il/PicServer4/2016/01/02/6730981/67309800100099640360no.jpg]"
וושינגטון פוסט: חוק העמותות - סכנה לדמוקרטיה הישראלית,"העיתון האמריקני פרסם מאמר מערכת שבו טען כי החוק של השרה שקד נועד לבצע דה-לגיטימציה לארגוני זכויות אדם ולא לייצר שקיפות, כפי שנטען. בעיתון השוו את ישראל לרוסיה ולסין: ""אל לישראל לקשור עצמה למשטרים אלו""","   הפגנה נגד החוק מול בית השרה שקד    ""ההצעה משקפת סוג של טקטיקה שאותה נוקטות רוסיה וסין כדי לרמוס חילוקי דעות, ואלו לא הערכים המרכזיים של ישראל כמדינה דמוקרטית"", נכתב במאמר.  ""גברת שקד פרסמה את החוק ככזה שמספק יותר שקיפות, אך זו לא האג'נדה האמיתית. למעשה, החוק נועד לעשות דה-לגיטימציה לקבוצות פרוגרסיביות בישראל שבמשך זמן רב תמכו בזכויות אדם והתנגדו להתיישבות יהודית בגדה המערבית, כמו 'שלום עכשיו', 'בצלם', 'הקרן החדשה לישראל' ואחרים"".  במאמר מסבירים כי גם קבוצות בעלות אג'נדה ימנית מקבלות מיליוני דולרים מחו""ל, אך מכיוון והן מקבלות מימון מגורמים פרטיים ולא מממשלות הרי שהן אינן מושפעות מהחוק החדש.  ""נשיא רוסיה ולדימיר פוטין חייב ארגונים לא ממשלתיים להירשם כ'סוכנים זרים', כאילו הם אויבי המדינה. בסין, ההגבלות החדשות על קבוצות כאלו אוסרות על תמיכה מחו""ל ומחייבות פיקוח"", נכתב. ""בשני המקרים, חילוקי דעות מושתקים נמרצות, ושירותים חשובים נשללים מאנשים שצריכים אותם. אסור שישראל תקשור עצמה לסוגי משטרים אלו"".  כותבי המאמר מסכמים כי לא תמיד קל להפגין סובלנות או להגן על קבוצות המבקרות את השלטון.  ""אך לאפשר לקבוצות אלו לתפקד בצורה נורמטיבית – זהו מבחן חשוב לדמוקרטיה ובסופו של דבר, הסימן לחברה חופשית ופתוחה"", נכתב.  ",[http://images1.ynet.co.il/PicServer4/2015/10/07/6544399/65443980991094640360no.jpg]
"פצוע הפיגוע מתאושש: ""שאל אם המחבל נתפס""","מצבו של עידו לזן עדיין קשה והוא מונשם במחלקה לטיפול נמרץ, אך בני משפחתו מצליחים לתקשר עמו והוא סימן עם ידו ""שהכול טוב"". אחיו סיפר: ""הוא לא הסתיר את מורת רוחו כשנשאל על המחבל"". ואיך הגיב על מציאת כלבו האהוב?"," שיפור קל במצבו של פצוע הפיגוע: עידו לזן (34) שנפצע ביום ו' בפיגוע בפאב הסימטא
	 בתל אביב מאושפז במצב קשה במחלקת טיפול נמרץ באיכילוב, אך קרובי משפחתו סיפרו כי אתמול (א') ניתקו אותו לזמן מה ממכונת ההנשמה והוא הצליח לנשום בכוחות עצמו.  צחי לזן, אחיו של עידו, סיפר: ""מצבו עדיין קשה אבל יש שיפור"". לדבריו, עידו יודע שהוא נפצע בפיגוע, ""הוא מתקשה לדבר אבל מסמן לנו דברים באמצעות הידיים. כששאלנו אותו איך הוא מרגיש, הוא סימן לנו שהכול טוב. כששאלו אותו מה דעתו על המחבל - הוא לא הסתיר את מורת הרוח שלו. הוא ביקש לדעת אם כבר תפסו אותו"".   אחיו של לזן מדבר  עוד סיפר האח צחי, שלא מש ממיטת אחיו כבר ארבעה ימים, שבני המשפחה סיפרו לעידו על שמצאו את ג'נגו,
	 הכלב האהוב שלו: ""ראו על הפנים שלו שהוא מאושר"".  לזן סובל מפציעת ירי בבטנו. ""אני מבקש להודות לצוות הרפואי על העבודה הנפלאה ולכל עם ישראל ששואל לשלומו של עידו. אני מאמין שהוא יתגבר על הפציעה וייצא מזה"", סיכם האח צחי.  בפיגוע
	 שאירע ביום ו' נכנס המחבל נשאת מלחם
	 לפאב והחל לירות לכל עבר. הוא רצח את שמעון (שימי) רוימי (30) מאופקים ואת אלון בקל בן ה-26 מכרמיאל. כשעה לאחר הפיגוע בפאב ברחוב דיזנגוף הוזעקו כוחות המשטרה לזירת רצח נוספת, ברחוב יוניצמן בצפון העיר.  במקום נמצא נהג מונית מלוד, אמין שעבאן (41), נשוי לשלוש נשים ואב ל-11, ומתחזק החשד שגם הוא נרצח על ידי המחבל. ""שיעשו כל מה שצריך, לנתח והכול, כדי שידעו מה קרה שם. אנחנו לא יודעים מה יהיה, זה לא קל. מנחמים מגיעים מכל הארץ, גם מבוגרים שמחכים בקור. אנחנו בהלם מוחלט"", אמרו במשפחה. ","[http://images1.ynet.co.il/PicServer4/2016/01/04/6734531/smb.jpg, http://images1.ynet.co.il/PicServer4/2016/01/01/6730488/67304850100662640360no.jpg]"
7 שנים אחרי הטרגדיה: בתו של דרעי תובעת ,"נכדו של השר מת במשפחתון בירושלים. כעת תובעים ההורים יותר משני מיליון שקלים ממשרד הכלכלה, עיריית ירושלים וגורמים נוספים. ""הרשלנות של הרשויות בהגנה על חיי התינוק צועקת לשמיים"""," אסנת דהן, בתו של השר אריה דרעי,
	 תובעת ביחד עם בעלה אהרון יותר משני מיליון שקלים ממשרד הכלכלה, עיריית ירושלים, מנהלת פעוטון וחברת ביטוח בגין מות בנם התינוק
	 במשפחתון בירושלים בשנת 2009 בהיותו בן כחצי שנה. בתביעת הנזיקין שהוגשה אתמול (יום א') טוענים בני הזוג כי הרשויות התרשלו בשמירה על חיי בנם אריה מכלוף ז""ל.         ממשרד הכלכלה נמסר כי ""התביעה טרם התקבלה במשרד. לכשתגיע התביעה – נלמד את פרטיה והתייחסות המשרד, תועבר כמקובל, באמצעות הפרקליטות וניהול ההליך בבית המשפט"". מעיריית ירושלים טרם התקבלה תגובה.  מעיריית ירושלים נמסר כי ""מערך המשפחתונים בעיריית ירושלים פועל בהתאם לנוהלי משרד הכלכלה. מבירור שקיימה יחידת המשפחתונים לאחר האירוע המצער, נמצא כי צוות המשפחתון פעל בהתאם לנהלים. עיריית ירושלים טרם קיבלה את כתב התביעה. עם קבלתו, תתייחס העירייה לטענות העולות ממנו ותפעל בהתאם להחלטות בית המשפט. העירייה מצרה על המקרה ומשתתפת בצער המשפחה"".   ",[http://images1.ynet.co.il/PicServer4/2015/10/25/6578304/657823801001196640360no.jpg]
"חוזרים לשגרה: ב""סימטא"" אוספים את השברים","שלושה ימים אחרי פיגוע הירי פינו את נרות הזיכרון מרחבת הפאב והחלו בהחלפת השמשות שנופצו. גם בעסקים הסמוכים מנסים לחזור לשגרה אף שהמחבל טרם נתפס, אך הנתונים מצביעים על ירידה של יותר מ-30 אחוזים בפעילות של עסקים קטנים. פצוע ששב לזירה: ""מרגש לחזור""","  מנסים לחזור לשגרה בפאב הסימטא  בבר ה""סימטא"" ברחוב דיזנגוף בתל אביב מנסים לחזור לשגרה לאחר פיגוע הירי הרצחני
	 שאירע במקום ביום שישי. עובדי הבר הגיעו הבוקר (יום ב') למקום ופינו מאות נרות זיכרון שהוצבו ברחבה. זגגים החלו במלאכת החלפת השמשות שנופצו וצבעים ואנשי מקצוע נוספים עמלו לתקן את הנזקים הנוספים. המקום צפוי לשוב ולהיפתח בימים הקרובים.   אדם מולכו, אחד מהחוגגים במסיבת יום ההולדת שהתקיימה במקום בשעת הפיגוע, חזר היום למקום לאחר שנפצע קל. ""זה מרגש והזוי לחזור לכאן"", סיפר לחבריו. אתמול הוא השתתף בהלוויות הנרצחים והבוקר הגיע למקום כדי להדליק נר. הוא שחזר את רגעי האימה וסיפר כי רץ לצד השני של הכביש לאחר שהמחבל יצא מהחנות וירה לכיוון חבריו שרובם רצו אל תוך הבר.  אביו, שהיה הבוקר גם כן במקום, סיפר: ""הבת שלי שמתגוררת בדיזנגוף התקשרה וסיפרה שהיה פיגוע, ואז הגיעה הודעה מאדם שכתב 'הכול בסדר'. רק לאחר מכן הבנו שהוא נפצע"".  מחוץ לפאב עמדו הבוקר שוטרים ואזרחים והביטו במתרחש. שרית שלום, מנהלת בית קפה סמוך, סיפרה כי הלקוחות חזרו הבוקר בדיוק כמו פעם. ""אתמול בערב היה מחריד והיום יום רגיל"", אמרה. ""אנשים חוזרים לבתי הקפה. הם מדברים על הפיגוע. יושבים פחות בחוץ, אבל לדעתי זה בעיקר כי קר, ולא מהפחד. אפשר לומר שכבר רואים שגרה ברחוב. נראה שאנשים חזרו, הם שואלים אותנו אם נירגע ורוצים לפרוק"".     שמואל ניניו, בעל חנות טבק, הוסיף: ""אתמול בערב הרחוב כבר היה הומה. היום הרחוב רגוע כי מתעוררים מאוחר. אני לא מאמין שהרוצח בתל אביב ולא רואה תסריט שהוא חוזר לפה. השכנים מפחדים ואנשים בסטרס רציני. אני מרגיש בטוח, כל עוד אני בתל אביב אני מרגיש בטוח"".  למרות האופטימיות בשטח, הנתונים מספרים סיפור אחר. עו""ד רועי כהן, נשיא להב - לשכת ארגוני העצמאים והעסקים בישראל, אמר: ""מבדיקות שקיימנו בימים האחרונים ופניות שהגיעו אלינו מבעלי עסקים קטנים בתל אביב עולה כי ישנה ירידה של כ-30% בפעילות, ובאזורים ספציפיים, כגון רחוב דיזנגוף ובצפון תל אביב באזור שוסטר, הפגיעה קשה אף יותר.   ""שוב אנחנו עדים לכך שהראשונים לשלם את המחיר של המצב הביטחוני הם העסקים הקטנים. מדובר בפגיעה מיידית וממשית. אני קורא לממשלת ישראל להקים קרן פיצויים לעסקים קטנים אשר תאפשר בדיקה זריזה וסיוע מהיר ויעיל כדי למזער ככל הניתן את הפגיעה בעסקים הקטנים"". ","[http://images1.ynet.co.il/PicServer4/2016/01/04/6734951/67349342991294640360no.jpg, http://images1.ynet.co.il/PicServer4/2016/01/04/6734856/67348390991599640360no.jpg, http://images1.ynet.co.il/PicServer4/2016/01/04/6734845/673483701001599640360no.jpg, http://images1.ynet.co.il/PicServer4/2016/01/04/6736001/60.jpg, http://images1.ynet.co.il/PicServer4/2016/01/04/6734867/673484001001599640360no.jpg, http://images1.ynet.co.il/PicServer4/2016/01/04/6735296/67352891742890640360no.jpg, http://images1.ynet.co.il/PicServer4/2016/01/04/6735292/67352910100691640360no.jpg]"
עז נגחה בגבר כבן 50 בחיפה,עדר עזים שהגיע לרעות בין שכונת הדר לנווה שאנן - הפריע לתנועת כלי רכב ולהולכי הרגל. עובד עירייה שהוזעק לפנות אותן - הותקף ונזקק לטיפול רפואי ,"נגח וברח: עובד עירייה שהגיע לפנות עדר עזים שרעה בין הדר לנווה שאנן - הותקף בצהריים (יום ב') על ידי אחת מהן. הוא נחבל ופונה על ידי מד""א לבית החולים במצב קל. במשטרה בודקים את המקרה.          ",[http://images1.ynet.co.il/PicServer4/2016/01/04/6735378/67353760993476640360no.jpg]
"סיני הגיע בסירה לישראל: ""יצאתי מיוון""",תייר לא צפוי נסחף לחוף הים בג'סר א-זרקא. הדייגים העניקו לו עזרה ואז התברר כי מדובר באזרח סין שלדבריו נסחף לארץ עקב הרוחות העזות," האזרח הסיני אזרח סין יוצא לשיט מיוון ומגיע לישראל. נשמע מופרך? דייגים מהיישוב ג'סר א-זרקא
	 שבצפון השרון הבחינו ביום שישי האחרון באדם מוטל ליד סירה במעגן. הדייגים טיפלו באיש והגישו לו מזון ושתייה, וכשהתאושש שאלו את האלמוני כיצד הגיע לחוף הים. האיש השיב באנגלית: ""אני אזרח סין ומצאתי את עצמי כאן"".   הדייגים התקשו לתקשר עם האורח והחליטו להתקשר למשטרה, וזו לקחה את התייר הלא-צפוי לחקירה. לתדהמת השוטרים התברר כי האיש יצא בסירה מיוון, וככל הנראה נסחף לחוף הים בישראל בגלל הרוחות העזות. בהמשך הועבר הנושא לטיפול רשות האוכלוסין וההגירה. לשוטרים הוא אמר כי הגיע מסין, אבל ככל הנראה הוא יצא מיוון בסירה.  אחד הדייגים סיפר: ""זאת פעם ראשונה שאנחנו נתקלים במקרה כזה. לא ציפינו שאדם יגיע אלינו דרך הים בגלל האבטחה המוגברת של מדינת ישראל. בדרך כלל, קשה להאמין שמישהו שעובר את הגבול בצורה לא חוקית יישאר בחיים. לסיני הזה יש מזל, אנחנו שמחים שהוא שלם ובריא ומקווים שהוא יחזור לחיק משפחתו"".   הדייג אמר עוד: ""בזמן שהסיני התאושש הוא כל הזמן חיפש את הדברים שלו. לפי מה שהבנו, היה לו תיק שנפל לתוך הים בלי שירגיש"".   סמי עלי, חבר המועצה המקומית ויו""ר הוועד המקומי בג'סר א-זרקא, אמר: ""הופתענו למצוא על חוף הים במעגן אורח זר, אדם בעל חזות מזרח-אסייתית שמוטל על יד סירתו ומעולף. הים פלט אותו וכנראה הוא נסחף לחוף בגלל הסערה"".   עלי הוסיף: ""ניגשתי לסירה, ראיתי שהיא ניזוקה, המפרש היה שבור והיו פגיעות בגוף הסירה. בתוך הסירה הייתה כמות גדולה של מזון ומים. הדייגים העניקו לאדם טיפול ראשוני והודיעו למשטרה. ניסינו להבין, מה עלה בגורלו? האם נוצר קשר עם מדינתו? האם הוא נעצר? אבל ללא הצלחה. חשוב לנו לדעת יותר פרטים שמא יחליטו להטיל עלינו אחריות"". ","[http://images1.ynet.co.il/PicServer4/2016/01/04/6736025/673602401002050640360no.jpg, http://images1.ynet.co.il/PicServer4/2016/01/04/6735948/6735932099042640360no.jpg, http://images1.ynet.co.il/PicServer4/2016/01/04/6735962/673593710941477640360no.jpg, http://images1.ynet.co.il/PicServer4/2016/01/04/6735961/67359380100547640360no.jpg, http://images1.ynet.co.il/PicServer4/2016/01/04/6735949/67359320100075490490no.jpg]"
"ישראלים תקועים בגאורגיה: ""מייאש ומתסכל""","קבוצה של 120 ישראלים הייתה אמורה לחזור בשבת לארץ, אך טיסתם נדחתה בשל תנאי מזג אוויר גרועים. מאז, כך טוענים כמה מהם, היו נתונים הנוסעים למסכת טרטורים: ""המלון שנתנו היה מחפיר, אוטובוס שהסיע אותנו התקלקל, עמדנו בקור בצד הדרך"". המארגנת חברת ארקיע: ""דאגנו לנוסעים""","   ההבטחה לנופש מהנה בחו""ל הפכה לסיוט מתמשך: קבוצה של כ-120 ישראלים, שהייתה אמורה לשוב בשבת לארץ, עדיין שוהה בגאורגיה
	 בגלל תנאי מזג אוויר קשים. אחרי מסכת ארוכה של תלאות נאמר לחברי הקבוצה כי הלילה (בין שני לשלישי) תצא טיסתם לישראל.   הקבוצה המריאה ביום שלישי שעבר לטיול בגאורגיה במסגרת חבילת נופש שארגנה חברת התעופה ארקיע.
	 עם הגעת הקבוצה בשבת לשדה התעופה בעיירה בטומי, התברר כי שלג כבד שירד באזור גרם לסגירתו. בשל כך נאלצה חברת ארקיע לדחות את הטיסה.   לטענת כמה מהישראלים, עם דחיית הטיסה החל טרטור הנוסעים. ""אני לא יכול לתאר את התלאות שאנחנו עוברים"", סיפר דני, אחד הישראלים בקבוצה. ""הורידו אותנו כ-100 מטרים משדה התעופה והיינו צריכים ללכת בשלג ובקור. במקום שיגידו לנו לחזור למלון ושיקראו לנו כשהשדה ייפתח, התחילו לטרטר אותנו. זה מייאש ומתסכל"".   דני סיפר עוד כי ""היה ניסיון ונשארנו עוד לילה בבטומי. אחר כך לקחו אותנו באוטובוסים בלי שום נציג של ארקיע. אתמול סחבו אותנו לעיר סמוכה לבטומי, וגם משם לא הצליחו להוציא את הטיסה. גם הבוקר קיוו להצליח להוציא טיסה, אבל שוב היא בוטלה"".  בעקבות הניסיונות הכושלים להחזיר את הקבוצה לארץ הוחלט להסיע אותם בשני אוטובוסים לבירה טביליסי – מרחק של 500 קילומטרים – על מנת שהטיסה לארץ תצא משם. אולם לדברי דני הסיוט לא הסתיים: ""אוטובוס אחד כבר התקלקל ובגלל זה עמדנו בצד הדרך, לבד ובקור. האוטובוס השני המשיך בנסיעה. הנהג לא מדבר אנגלית, אין פה אף נציג של ארקיע, הם רק שלחו סמסים שלא קשורים למציאות. המלון ששמו אותנו בו בלילה היה מחפיר"".   מחברת ארקיע נמסר בתגובה: ""רשויות התעופה בגאורגיה סגרו את הפעילות בשדה התעופה בבטומי ובקוטאיסי עקב שלג כבד שהצטבר על המסלולים, וכל הטיסות הבינלאומיות אל שדות אלו ומהם בוטלו. מתוך דאגה לנוסעיה הוציאה ארקיע אתמול טיסה מיוחדת לגאורגיה כדי לחלץ את הנוסעים, אולם תנאי מזג האוויר לא אפשרו נחיתה והמטוס הוסט על ידי רשויות התעופה הגאורגיות לטביליסי"".   עוד צוין בתגובה: ""ארקיע דאגה לנוסעים ללינה ולכלכלה וכן לאוטובוסים המלווים בנציג מקומי גאורגי של ארקיע הנמצא בקשר שוטף עם הארץ. המטוס וצוות האוויר ממתינים מאתמול לנוסעים בטביליסי, וכשיגיעו לשם יוטסו על ידי ארקיע בחזרה לישראל. ארקיע עושה כל שביכולתה, במגבלות מזג האוויר שאינן תלויות בה כמובן, כדי שהנוסעים יגיעו לארץ"".      ","[http://images1.ynet.co.il/PicServer4/2016/01/04/6735740/6735735495395640360no.jpg, http://images1.ynet.co.il/PicServer4/2016/01/04/6735738/67357341395081640360no.jpg, http://images1.ynet.co.il/PicServer4/2016/01/04/6735736/673573301002658640360no.jpg]"
ערב קטלני בכבישים: 3 הרוגים בתאונות דרכים,ליד שדה תימן נהרגו נערה בת 14 וצעיר כבן 20 מפגיעת רכב. ליד צומת מכבים נהרג הולך רגל כבן 20," (צילום: הרצל יוסף)







(צילום: הרצל יוסף)  שלושה הרוגים בשתי תאונות קטלניות הערב (יום ב'): נערה בת 14 וצעיר כבן 20 נהרגו לאחר שנפגעו מרכב בכביש 25 סמוך לשדה תימן. צוותים של מד""א נאלצו לקבוע את מותם במקום.  פרמדיק מד""א אלון סיפר: ""מדובר בתאונת דרכים קשה מאוד, נערה בת 14 שכבה בתעלה בצד הכביש וצעיר כבן 20 שכב בשולי הכביש, הם היו ללא רוח חיים עם פציעה רב-מערכתית קשה ולא נותר לנו אלא לקבוע את מותם. שניים מנוסעי הרכב שפגע חשו ברע. הם טופלו בשטח ופונו לבית החולים ומצבם מוגדר קל"". בוחני תנועה של משטרת התנועה חוקרים את נסיבות התאונה.    מוקדם יותר הערב נהרג הולך רגל כבן 20 לאחר שנפגע מרכב בכביש 443 מצומת מכבים לצומת שילת. צוות מד""א נאלץ לקבוע את מותו במקום.  פרמדיק מד""א עודד שינקמן סיפר: ""על הכביש שכב צעיר כבן 20 מחוסר הכרה עם פגיעה רב-מערכתית קשה, ניסינו להעניק לו טיפול רפואי אבל הפציעה שלו הייתה קשה מאוד ולא נותר לנו אלא לקבוע את מותו במקום"". ","[http://images1.ynet.co.il/PicServer4/2016/01/04/6736552/67365418651664640360no.jpg, http://images1.ynet.co.il/PicServer4/2016/01/04/6736554/67365433902295640360no.jpg, http://images1.ynet.co.il/PicServer4/2016/01/04/6736560/673655919024100640360no.jpg]"
מסר בבקבוק ממלטה לישראל: 'בגלל פיראטים',"פרנק זולמן הגרמני נענה לבקשת בנו בן ה-10 שמתעניין בשודדי ים, ובזמן חופשה במלטה הם זרקו לים מכתב. הגלים סחפו אותו לחופי אשדוד, ושם מצא אותו אשר שוורץ. מאז השניים שומרים על קשר. צפו בראיון שלהם באולפן ynet"," מכתב בבקבוק, גרסת המציאות   מכתב בבקבוק, גרסת המציאות. לפני חצי שנה מצא אשר שוורץ בקבוק בחוף בר כוכבא באשקלון ובתוכו מכתב. הוא גילה שמי שכתב אותו הוא בחור גרמני ושמו פרנק זולמן, ושהבקבוק הושלך לים באי מלטה. אחרי עבודת בלשות קצרה יצר שוורץ קשר עם זולמן, ואתמול (ב') התראיינו שניהם באולפן ynet.   ""היה מאוד קשה לפענח מי זרק את הבקבוק"", סיפר שוורץ. ""בעצם היו שם המון אופציות למייל, כי לא היה ברור מהספרות והאותיות אם זה 0, 4, F, הכול היה מסולגן. אז אבי פענח ועשה לי רשימה של כמה אופציות של מיילים. שלחתי לכולם ואחד מהם חזר אליי"".   זולמן: ""הייתי מאוד מופתע. במיוחד בני היה מאוד גאה שהמסר בבקבוק באמת הגיע ליעד. בני מייקל מאוד מתעניין בפיראטים וספינות. הוא רצה להצליח לשלוח הודעה לים התיכון"".    ",[]
יהודים סירבו להמריא - ערבים-ישראלים ירדו מטיסה,"קבוצת נוסעים של ""איגאן איירליינס"" סירבה להמריא מיוון לת""א בשל שני ערבים-ישראלים, שנאלצו להישאר לילה באתונה. החברה: ""אנו מתנצלים""",  עוד בחדשות:                     ,[]
רחובות: גבר נספה בשריפה לעיני אשתו וילדיו,"צוותי מד""א וכבאות הגיעו לדירה ברחוב האחים טרווס בעיר, אך נאלצו לקבוע את מותו של גבר כבן 60. אשתו ושני ילדיו נפגעו קל ופונו לבית החולים קפלן בעיר"," הדירה שעלתה באש. גבר נספה, רעייתו וילדיו נפגעו קל( צילום: כיבוי אש רחובות)


אסון ברחובות: גבר כבן 60 נספה הלילה (ד') בשריפה שפרצה בדירה ברחוב האחים טרבס בעיר. ארבעה בני אדם נוספים נפגעו באורח קל בשריפה, בהם אשתו של ההרוג ושני ילדיהם. ( צילום: כיבוי אש רחובות)




( צילום: כיבוי אש רחובות) צוותי מד""א וכבאות הגיעו לדירה לאחר שהתקבל דיווח על השריפה. הפרמדיקים קבעו במקום את מותו של הגבר ופינו את אשתו, שני ילדיהם ונפגע נוסף לבית החולים קפלן ברחובות. כל הנפגעים סובלים מכוויות ומשאיפת עשן.  פרמדיק מד""א אופיר שיש שהגיע למקום סיפר: ""מדובר בשריפה בדירה בקומת הקרקע בבניין בן ארבע קומות. לאחר שלוחמי האש פרצו את הדירה וכיבו את השריפה איתרנו גבר כבן 60 ללא רוח חיים וקבענו את מותו. בנוסף הענקנו טיפול רפואי ופינינו לבית החולים ארבעה דיירים נוספים במצב קל שסבלו מכוויות קלות ומשאיפת עשן"".  בזירת השריפה הושגה שליטה על האש, וכעת נבדקת הסיבה פרוץ הדליקה שגבתה את חייו של הגבר.  בשבת נספו שלושה ילדים בשריפה ברהט:
	 תופיק בן השנה, הודא בת השלוש ועדן אבו ג'עפר בת הארבע, בדליקה שפרצה בביתם ככל הנראה בשל תקלה בתנור חימום. הוריהם שהו באותה עת אצל הסבתא בבית הסמוך. הם ראו את העשן בביתם ורצו אליו, אבל שלושת הילדים היו כבר במצב אנוש לאחר ששאפו עשן. הם הועברו לבית החולים תוך ביצוע פעולות החייאה, שבסופו של דבר לא עזרו.   ","[http://images1.ynet.co.il/PicServer4/2016/01/06/6739082/673907901001499640360no.jpg, http://images1.ynet.co.il/PicServer4/2016/01/06/6739091/673908101001499640360no.jpg, http://images1.ynet.co.il/PicServer4/2016/01/06/6739085/673908001001499490627no.jpg]"
צפו: האוליגרך המדומה - מה מוכנים לעשות בשבילו?,"תחקיר ""ידיעות אחרונות"": עד כמה רחוק יהיו מוכנים מוסדות ציבור ללכת עבור תרומת מיליונים מאוליגרך מפוקפק? הסיפור המלא ביום שישי ב""ידיעות אחרונות"""," גן החיות התנ""כי מציע ל""אוליגרך"" גלריית כרישים על שמו   אלא שהמיליארדר הזה לא קיים. שלושה מתחקירני ""7 ימים"" בדו את זהותו של מר רומן גורז'ינסקי, הזדהו כצוותו המקצועי ויצאו לפגישות עם בכירים במוסדות ציבוריים, במטרה לבדוק איך עובד המנגנון הנסתר שבסופו מתנוסס שמו של אדם על בניין או מוסד ציבורי.  בפגישות שצולמו בחשאי, אמרו התחקירנים שהמיליארדר הפיקטיבי מוכן לתרום מיליונים רבים, אבל שיש לו עבר בעייתי במזרח אירופה. פעמים סיפרו על ניצול ילדים לעבודה במפעליו, פעמים על סחר צבאי באפריקה, או ""סתם הסתבכות בפרשות מסים"", כדי לראות מה מוסדות הציבור יציעו בשביל תרומת מיליונים מהאוליגרך המפוקפק.  מוסד אחד שביקרו התחקירנים כנציגיו של המיליארדר הוא גן החיות התנ""כי בירושלים. התורם הפעם הוצג כצייד רב פעלים, שמשרדו מלא בחיות בר מפוחלצות שהוא המית. זה לא הפריע לנציג גן החיות להציע להנציח את שמו בגלריית כרישים גדולה שמתוכננת בגן החיות, או בשם של כריש גדול.  כשביקשנו ממנכ""ל גן החיות לקרוא לקוף ולנחש על שמות ""יריבים"" עסקיים של האוליגרך, הוא פרץ בצחוק. ""כשנגיע לגשר, נחצה אותו בקלות"", אמר, ואחר כך הציע: ""אפשר קוף למוּר שזה קיפוף, הוא קוף בלי שכל"".  מוסד אחר שביקרו בו הוא אוניברסיטת בר אילן. הנציגים שנפגשו עם התחקירנים, כך נראה, לא נבהלו מהסתבכויות האוליגרך. אחת מהצעותיהן הייתה לקרוא על שמו את הפקולטה למדעי היהדות. ""זה לא בניין"", הבהירה נציגת האוניברסיטה, ""זה הפקולטה על שם. זה אקדמיה!"". כששאלו לגבי תואר דוקטור לשם כבוד, הסבירו הנציגים כי התעריף לתורמים הוא בין ""מיליון וחצי לשני מיליון דולר"", ונלקחו לאמפיתיאטרון בקמפוס, שם זכו לתיאור של איך נראה טקס קבלת דוקטור כבוד.  בתחקיר המלא, שיפורסם בסוף השבוע ב""7 ימים"", תוכלו לקרוא עד כמה רחוק היו מוכנים ללכת עם האוליגרך המפוקפק גם במוסדות נוספים – ואיזו בקשה מוזרה של ""האוליגרך"" נדונה ברצינות במוזיאון תל אביב.  תגובת בר אילן: ""מדובר בפגישה ראשונית כמקובל בכל פנייה לצורך היכרות הדדית ולקבלת פרטי התרומה המוצעת ותנאיה. החלטות אם לקבל תרומה ובאילו תנאים נתונות בלעדי לנשיא האוניברסיטה והנהלת המוסד. תואר ד""ר לשם כבוד מוענק לפי תקנון המתפרסם בפומבי לפילנתרופים התורמים לפחות מיליון וחצי דולר"".  גם גן החיות התנ""כי מסר בתגובה כי מדובר היה בפגישת היכרות ראשונית, וארוכה הדרך עד לסיכום התרומה: ""גן החיות גאה כי בניסיון זה פעל בצורה הראויה ביותר"".  התחקיר המלא ביום שישי במוסף ""7 ימים"" ב""ידיעות אחרונות"" ",[http://images1.ynet.co.il/PicServer4/2016/01/06/6739285/673928301000100640360no.jpg]
תיעוד: נהג הסעות ילדים נוסע בפראות ,"נהג מירושלים תיעד נהג הסעות ילדים מתפרע על הכביש ונוסע ב""זיג-זג"". ""מזעזע שבן אדם שנוסע עם רכב ציבורי מרשה לעצמו לנהוג כך"", סיפר ל-ynet הנהג שתיעד. חברת ההסעות: ""ייתכן שיפוטר"""," נהג הסעות ילדים מתפרע בכביש  משחק מסוכן על הכביש: נהג הסעות ילדים בירושלים התפרע בכביש ונסע ב""זיג-זג"". אלו התמונות שתועדו אתמול במצלמת רכבו של אבי, שנסע בכביש באותו הזמן. בעקבות התיעוד, רפי יונה מחברת א' בראזני הסעות המעסיקה את הנהג אמר כי הנהג יוזמן היום לשימוע ובהתאם למסקנות הוא ייקנס וייתכן כי אף יפוטר. ""לא נעבור על הדברים בשתיקה"", אמר, ""אם צריך נערב את המשטרה. מדובר במקרה חמור מאוד"".  אבי סיפר ל-ynet כי נסע אתמול בשעות הצהריים בשכונת רמות בבירה והבחין בנסיעה המסוכנת. ""מדובר ברכב הסעות ילדים שיצא מאזור בית הספר, לא ראיתי אם הסיע ילדים באותו הזמן. נסעתי ברחוב ניר צבי והוא צפר מאחוריי בלי הפסקה. פתאום ראיתי אותו חותך אותי מצד ימין ונכנס לנתיב השמאלי. כשניסיתי לחזור לנתיב הימני הוא עבר לצד ימין, משם לשמאל וכך הלאה. מזעזע שבן אדם שנוסע עם רכב ציבורי מרשה לעצמו לנהוג כך"".  התמונות הגיעו גם לעמותת ""אור ירוק"" הפועלת למאבק בתאונות הדרכים, ושם הגיבו בחומרה והדגישו כי יפעלו בשיתוף עם המשטרה. מנכ""ל העמותה שמואל אבואב אמר: ""האלימות בכביש היא תוצאה ישירה להיעדרותה של משטרת התנועה בכבישים. כשחלק מהציבור לא רואה נוכחות משטרתית בכביש, ההרתעה נעלמת ואנשים מתנהגים בבריונות, בידיעה שהסיכוי שייתפסו הוא נמוך. משטרת התנועה סובלת ממחסור חמור בניידות ובשוטרים, ולכן משרד התחבורה חייב להעביר לאגף התנועה כספים שישמשו לרכישת ניידות ולגיוס שוטרים, כדי להפוך את הכבישים לבטוחים יותר"".    סקר חדש של עמותת ""אור ירוק"" באמצעות מכון המחקר גיאוקרטוגרפיה בחן את התנהגות הנהגים בשנה האחרונה וחשף כי אחד מכל חמישה נהגים טען כי נתקל בקטטה שאירעה בכביש לפחות פעם אחת ו-63% מהנשאלים הודו כי חוו אלימות מילולית ותנועות מאיימות גם לפחות פעם אחת.  91% דיווחו כי ראו כלי רכב שחותך רכבים אחרים או נצמד אליהם יותר מפעם אחת, מה שמהווה עלייה של כ-10% מהסקר האחרון שנערך בפברואר 2014. 70% דיווחו כי נתקלו לפחות פעם אחת ברכב שסנוור כלי רכב אחרים - עלייה של כ-15% מהסקר הקודם.  צפו בסרטון המלא   ",[http://images1.ynet.co.il/PicServer4/2016/01/06/6739637/Untitled-11.jpg]
"המחבל ברמת אביב? התושבים חלוקים על הודעת ההרגעה של המפכ""ל","משה נהג המונית מאמין לרוני אלשיך שיש פחות סיבות לחשוש ברמת אביב, בפרלמנט במרכז שוסטר בטוחים שהמחבל כבר לא באזור, אבל חני שבדיוק חזרה מתאילנד חוששת: ""חושבים פעמיים לפני שיוצאים מהבית"". דבר התושבים 6 ימים אחרי הפיגוע"," משאל רחוב ברמת אביב: חוזרים לשגרה?   למרות החיפושים המסיביים מתחילת השבוע אחר המחבל נשאת מלחם
	 שביצע את הפיגוע
	 ברחוב דיזנגוף ביום שישי, החיים בצפון תל אביב חוזרים למסלולם. בעקבות דבריו
	 של מפכ""ל המשטרה רוני אלשיך, שלפיהם ניתן להוריד את הכוננות במרכז הארץ, לאט לאט חוזרים התושבים לשגרה.          מור: ""המפכ""ל נותן ביטחון, הוא הגון ועם רגליים על הקרקע. הימים הראשונים היו מוגזמים והזויים. נכון שהיה אסון בלב תל אביב, ונכון שהמפגע היה שליח פה ולפני גם אצלי לפני כמה שנים, אבל הבנאדם השתגע, זה קורה.   מנגד, חני מתל אביב חזרה השבוע לארץ אחרי חופשה בתאילנד, ולדבריה היא עדיין חוששת שהמחבל בתל אביב: ""התמונות מדיזנגוף נראו רע. היה מלחיץ לחזור לארץ ויש חשש להסתובב ברחוב או לעלות על אוטובוסים. מנסים לשמור על שגרה אבל חושבים פעמיים לפני שיוצאים מהבית. אין מה לעשות, אלו החיים בישראל"".  גם שלי, העובדת באזור כמטפלת, חוששת שהמחבל עדיין כאן: ""היום יצאתי לשעה קצרה, אבל מיום שישי עד היום לא יצאנו. כמי שמטפלת בילדים, אי אפשר לצאת כשיש חשש כזה. תסתכל כאן מסביב, גן השעשועים בדרך כלל מלא, אבל היום אין ילדים. אם המחבל הצליח לצאת מתל אביב אין שום סיבה שהוא לא יצליח לחזור לכאן. איך אפשר לדעת שהוא עזב את תל אביב? לפי המשפחה שלו? הרי הם עזרו לו"". ","[http://images1.ynet.co.il/PicServer4/2016/01/06/6739891/Untitled-22.jpg, http://images1.ynet.co.il/PicServer4/2016/01/06/6739890/Untitled-11.jpg, http://images1.ynet.co.il/PicServer4/2016/01/06/6739892/Untitled-33.jpg, http://images1.ynet.co.il/PicServer4/2016/01/05/6737411/b_3.jpg]"
"האזינו לסגן ראש העיר לוד מאיים על תושבת: ""נוציא את בנך מהבית""","יוסי הרוש מעיריית לוד צלצל לתושבת העיר לאחר שפרסמה פוסט על מורה ודרש ממנה להוריד את הפרסום. לאחר שסירבה הוא השיב באיום: ""נגיש נגדך תלונה ונוציא את בנך מהבית"". הרוש התנצל: לא התכוונתי לאיים עליה"," הרוש מאיים על האישה: ""ניקח את הילד""  כתבת פוסט נגד מורה? קבלי איום מסגן ראש העיר: בהקלטה שפורסמה אתמול (ד') נשמע סגן ראש העיר של לוד יוסי הרוש מאיים על תושבת העיר לאחר שפרסמה פוסט על מורה, שעובדת מטעם עיריית לוד. לאחר שסירבה אמר הרוש: ""או שאת עכשיו ניגשת למשטרה ומתלוננת או שאת מורידה את הפוסט, אחרת אנחנו נגיש תלונה ונתחיל בהליך הוצאת הבן שלך מהבית"".  בהקלטה, שפורסמה על-ידי מוטי לייבל, נשמע הרוש מטיח באישה שמדובר בפוסט שקרי. ""לא יעלה על הדעת שאת תעשי דבר כזה בפייסבוק לעובדת"", אמר לה הרוש.  אחרי שהאישה אמרה לו כי השיחה מוקלטת השיב לה סגן ראש העיר: ""צטטי אותי. גם מה שאני אמרתי. תגידי שזה יוסי הרוש. אני לא מאיים עלייך, אף אחד לא מאיים עלייך, אבל תקשיבי טוב מה שאני אומר לך"".    האישה: הרוש. אתה איימת עליי עכשיו.       הרוש: אל תסטי מהנושא, הנושא הוא פשוט. את לא יכולה להעלות תמונה של מורה במדינת ישראל ולהכפיש אותה בפייסבוק. רצת לפייסבוק ולכלכת על מורה. איזה אחריות יש לך כאימא לילד?   הרוש התנצל על הדברים וציין כי לא התכוון לאיים על האם. לדבריו, מדובר באישומים שקריים שכתבה האם והוא ראה חובה מוסרית כממונה על החינוך, להגן על המורה ועל שמה הטוב.  מעיריית לוד נמסר בתגובה: ""עיריית לוד בעד חופש הביטוי. עם זאת, פרסומים מאשימים ותופעת הביוש הפומבי בפייסבוק עלולים להיות פוגעניים ולא חסרים מקרים עד כמה מרחיקי לכת הם יכולים להיות. בכל מקרה יודגש כי אין מקום לאיום מכל סוג שהוא, וטוב שהוגשה תלונה במשטרה כדי שזו תבדוק אם יש ממש בתלונת האם, בטרם ייחרץ דין בתקשורת ובפייסבוק. העירייה מבטיחה כי לא יינקטו שום צעדים נגד האם ובנה אשר יזכו כבעבר לטיפול מסור בעניינם"". ",[http://images1.ynet.co.il/PicServer4/2016/01/06/6739996/wa.jpg]
"גם במגזר הערבי חוששים מהמחבל: ""מתוח לא פחות מאשר אצל היהודים""","המחבל מהפיגוע בדיזנגוף עדיין מסתובב חופשי, והחשש מפני מתקפה נוספת חוצה מגזרים. אימא מקלנסווה: ""כל מי שדופק בדלת אנחנו שואלים: 'האם אתה הרוצח?"". תושב טירה: ""המדינה צריכה לדאוג לנו ולא לזלזל. כולנו בני אדם"""," האח של המחבל, ג'ודאת מלחם       אימא לילדים מהיישוב הערבי הוסיפה ואמרה: ""התחלתי לפחד בגלל שהמשטרה עדיין לא הצליחה לתפוס את נשאת מלחם, שעלול להפוך לרוצח סדרתי. גם הילדים שלי שמעו על המקרה ושואלים אותי האם תפסו את הרוצח. כל מי שדופק בדלת אנחנו שואלים אותו: 'האם אתה הרוצח?'. אנחנו חיים באווירה מתוחה לגמרי. גם אנחנו לא נירגע עד שיעצרו את הרוצח. כולנו בסכנה לא רק האזרחים היהודים"".   מחמד שריף תושב קלנסווה הוסיף: ""אני מסתובב הרבה ברחוב ושומע תושבים שמפחדים שהיורה יפגע בהם. גם אצלנו האווירה מתוחה, לא פחות מהמגזר היהודי. מורגש שיש פחד וחשש. לא כדאי להסתובב בלילה בימים האלה. כל עוד המשטרה לא תתפוס את נשאת מלחם הסכנה תלווה אותנו בכל מקום.     פאדי מנסור תושב טירה טען כי החיפושים מתמקדים רק באזור תל אביב ולכן, לדבריו, המדינה מפקירה את האזרחים הערבים. הוא הוסיף ואמר כי כשמחפשים אחר המחבל במגזר הערבי - עושים זאת באלימות. ""התושבים מתחילים להרגיש כאילו שהשוטרים הם אויבים שבאים לנקום"", אמר. ""כולנו בני אדם ושומרי חוק ואין מקום לאפליה"".  יותר מחמישה ימים חלפו מאז פיגוע הירי בתל אביב שבו נרצחו שמעון רוימי,
	 אלון בקל
ואמין שעבאן.
	 חרף חיפושים נרחבים, נראה שאין כרגע קצה חוט לגבי מקום הימצאו של המחבל. מפכ""ל המשטרה לשעבר, אסף חפץ, אמר היום
	 ל-ynet: ""ייתכן שהמחבל נשאת מלחם ייתפס או יימצא רק בעוד שנים. זה בהחלט תרחיש אפשרי"".  אמו של מלחם נחקרה השבוע
	 במשך כמה שעות, אבל אמרה לחוקרים: ""בעלי וכל בני משפחתי, אין להם קשר לפיגוע. אני קוראת לשחרר אותם כי הם לא עשו כלום. אני מתחננת בפני נשאת שיסגיר את עצמו אחרת לא נצא מהמשבר הנפשי והחברתי הקשה"". במשטרה אמרו בתגובה כי ""האמא נחקרה ולאחר סיום החקירה שוחררה"".  היום שוחרר ממעצר ג'ודאת מלחם,
	 אחיו של המחבל. ""אני בטוח שכל אחד מהעצורים אין להם קשר לפיגוע"", אמר לאחר שחרורו ללא תנאים מגבילים. ""אין לנו קשר לפיגוע. מצטערים על מה שקרה"". האח נשאל אם יש לו מסר לאחיו שנמצא במנוסה, ואמר: ""שיתחשב באחים שלו, באמא ואבא שלו, שיסתכל איך אנחנו חיים עם טראומות. כל אחד מדבר עם עצמו. אמא שלו, אבא שלו, אחים שלו - כולם בסרט. אף אחד לא מאמין. המשפחה כולם מסכנים. כולנו חפים מפשע וכולנו נגד הירי. אנחנו לא מחפשים את הדברים האלה. זה שאני עם זקן לא אומר שאני פושע. יש גם יהודים עם זקן. מספיק עם כל הבלאגן. אלוהים ברא את כל האנשים בשביל לחיות"", הוסיף.    ","[http://images1.ynet.co.il/PicServer4/2014/12/21/5769330/576930501000100640360no.jpg, http://images1.ynet.co.il/PicServer4/2016/01/06/6740889/b_2.jpg, http://images1.ynet.co.il/PicServer4/2016/01/05/6737711/673769610981992640360no.jpg]"
"חוזרים לסימטא: ""מתחבקים כי עד עכשיו לא הספקנו"" ","עשרות אנשים הגיעו לפאב שבו אירע פיגוע הירי כדי לקיים ערב לזכר הקורבנות. הנוכחים הדליקו נרות ושרו לקול נגינת גיטרה. אחת המשתתפות: ""נשארתי כדי לחזק ולהתחזק ולהראות שזה לא ישפיע עלינו"". ראש העיר חולדאי: ""נתגבר על מה שקרה ונמשיך לחיות"""," זוכרים את קורבנות הפיגוע בסימטא  עשרות אנשים התכנסו לערב זיכרון בפאב הסימטא בתל אביב שבו אירע ביום שישי פיגוע הירי
	 שבו נרצחו אלון בקל
	 ושמעון רוימי.
	 האירוע הועבר בשידור ישיר ב-ynet.       נגנים וזמרים, חברים של עובדי המקום, הגיעו כדי לקיים אירוע אינטימי ולפרוק את הכאב. הפאב עצמו עדיין לא פתח את שעריו בפני מבלים וגם היום לא הבר והמטבח לא פעלו. הנוכחים במקום התקבצו סביב שולחנות, חלקם דיברו על הפיגוע ואחרים מחו דמעה כשברקע מתנגנים שירים עצובים ושקטים.  ""לאורך הציונות חווינו במדינת ישראל מצבים מאוד קשים. חווינו עוד אירוע, נתגבר גם עליו ונמשיך לחיות"", אמר ראש עיריית ת""א, רון חולדאי, והוסיף: ""תושבי ת""א לא שונים מתושבי ערים אחרות. הדיבורים על עיר נפרדת ממדינת ישראל הם קשקוש של אנשים שלא מבינים כלום במדינת ישראל"".  רוני, לקוחה קבועה בבר וחברה קרובה של אלון בקל, הגיעה גם היא לאירוע. ""זה היה בר הבית שלי"", סיפרה, ""את אלון הכרתי בצפון לפני שמונה שנים ואז נפגשנו כאן שוב וחזרנו להיות בקשר. מאוד קשה היה לי להגיע לכאן הערב. כשהפיגוע קרה הייתי בבית. הייתי אמורה להיות בפאב ודיברתי עם אלון שתי דקות לפני הפיגוע. אחר כך התקשרתי והוא פשוט לא ענה. כשאמרו שהיה פיגוע, ידעתי מההתחלה שזה פה. בשלב מסוים מישהו ענה לי לטלפון ואמר לי שבקל פצוע"".      טליה הגיעה הערב לפאב במקרה: ""הגעתי לכאן בכלל כדי להדליק נר ונשארתי כדי לחזק ולהתחזק ולהראות שזה לא ישפיע עלינו. האווירה השתנתה בשבוע האחרון ובעיני החיים חזרו למסלולם. זו דרכו של עולם. התחושות כאן מאוד ממלאות וחמות. טוב לדעת שיש קרקע טובה לדרוך עליה"".  יותר מחמישה ימים חלפו מאז הפיגוע הרצחני, ונראה שאין כרגע קצה חוט לגבי מקום הימצאו של המחבל נשאת מלחם. אתמול יצא מפכ""ל המשטרה, רב-ניצב רוני אלשיך, בהודעה לציבור: ""אנחנו ממוקדים במשימה אחת ויחידה - לשים את היד על הרוצח. כל מה שמפריע לזה ומאריך את המרדף, לא נעשה. לכן המדיניות היא להפסיק לדברר את החקירה ולהפסיק להוציא פרטים מהחקירה"".  אתמול נעצרו קרובי משפחתו של המחבל: האב מוחמד מלחם נעצר בחשד בסיוע לרצח, גרימת מוות והתארגנות בלתי חוקית. המשטרה עצרה גם שני בני דודים וחבר של המחבל, וכולם חשודים בסעיפים החמורים הללו. גם אמו של המחבל עוכבה לחקירה ושוחררה. היא טענה כי החוקרים איימו שיהרסו את בית המשפחה בערערה אם לא יחשפו את המקום שבו נמצא נשאת. אחיו של המחבל, ג'ודאת מלחם, שוחרר היום ממעצר. ""אין לנו קשר לפיגוע, אני מרגיש את הכאב של משפחות הקורבנות"", אמר. ","[http://images1.ynet.co.il/PicServer4/2016/01/06/6740827/674082201001499640360no.jpg, http://images1.ynet.co.il/PicServer4/2016/01/06/6740833/674081801001599640360no.jpg, http://images1.ynet.co.il/PicServer4/2016/01/06/6740830/674082001001599640360no.jpg, http://images1.ynet.co.il/PicServer4/2016/01/06/6740828/67408210100994640360no.jpg, http://images1.ynet.co.il/PicServer4/2016/01/07/6741424/67414230100488640360no.jpg, http://images1.ynet.co.il/PicServer4/2016/01/06/6740912/6740902397080640360no.jpg, http://images1.ynet.co.il/PicServer4/2016/01/01/6730506/403.jpg]"
"15 ק""מ ב-54 דקות: סיוט עומסי הרכבת הקלה","העבודות להקמת הרכבת הקלה האריכו את זמן הנסיעה. יוליה מראש העין מתארת את הדרך לעבודה ""זוועת עולם"", יפית מנתניה עושה ""סיבובי הקפה"", ומיכאל מפתח תקווה יוצא מהבית ב-6:00 לאיכילוב, ומתי הוא יגיע? כך נראית הדרך הארוכה והקשה לעבודה"," נוסעים בפקק בנתיבי איילון  ""אחרי שעה וחצי בפקקים אני מותש, יום העבודה מתחיל עם צורך גדול להתאושש"". מיכאל סונבוליאן (37), תושב שכונת עין גנים בפתח תקווה, עושה את דרכו מדי יום לבית החולים איכילוב בתל אביב. כמו ישראלים רבים שמתפרנסים בעיר הגדולה, סונובליאן נאלץ להאריך את משך נסיעתו באופן משמעותי עקב השלב הראשון בעבודות להקמת תחנות הרכבת הקלה
	 של מטרופולין תל אביב. ""זה טירוף שנמשך שעה וחצי בתוך גוש דן"", מתאר סונובליאן את הסבל שעמו הוא מתמודד.  עם תחילת העבודות באוגוסט חזו הרשויות הרלוונטיות פקקי ענק בדרכים המובילות לתל אביב. ארבעה חודשים אחר כך ניתן לקבוע בוודאות שהתחזית האיומה התממשה - והיא עלולה להחמיר. מהנתונים עולה כי זמן הנסיעה הממוצע בכביש איילון צפון עומד כעת בשעות הבוקר על 54 דקות. בכביש 5 עומד זמן הנסיעה לעיר הגדולה על 45 דקות, קטע של ארבעה קילומטרים מפתח תקווה לרמת גן ייקח לכם 22 דקות במהירות נסיעה של 10 קמ""ש בממוצע.   כך זה נראה במבט מלמעלה       הנתונים מלמדים עוד כי בשעות השיא התארכו הפקקים גם בכביש 1 מירושלים לתל אביב. משרד התחבורה פעל לצמצם את מספר כלי הרכב הנכנסים לצירים המרכזיים, אך בפועל המגמה הייתה הפוכה. במקביל, לא מעט נוסעים הקדימו את שעת יציאתם מהבית ובהתאמה לכך הוקדמה שעת היווצרות הפקקים.  כך לדוגמה, כמות כלי הרכב שנעה על כביש 1 בין נתב""ג לשפירים בנובמבר 2014 בין 6:00 ל-7:00 בבוקר עמדה על 5,303, ושנה לאחר מכן נספרו על הכביש באותן שעות 5,930 כלי רכב בממוצע. מנגד מראים הנתונים כי חלה ירידה במהירות הנסיעה בכביש 1. כך למשל, המהירות הממוצעת ב-2014 בכביש זה בשעה 6:00 בבוקר עמדה על 109 קמ""ש, ובנובמבר האחרון עמדה על 100 קמ""ש. בשעה 6:30 חלה בתוך שנה ירידה של 16 קמ""ש במהירות, ובשעה 7:00 בבוקר הנסיעה בכביש 1 הייתה במהירות ממוצעת של 52 קמ""ש לעומת 41 קמ""ש באותה השעה לאחר תחילת עבודות הרכבת הקלה.  יוליה ריידר (29), אדריכלית מראש העין, עובדת באזור גבול תל אביב-גבעתיים. לטענתה, המסלול שהיא עושה זה שנה וחצי התארך מאז תחילת העבודות על הרכבת בכ-20 דקות. ""המחשבה היא שאם אצא דקה אחרי 7:00 לא אגיע למקום העבודה שלי בפחות משעה ו-20 דקות"", אמרה ריידר. ""אני נמנעת מנסיעה באלוף שדה, שלאורכו מתרחשת זוועת עולם כל הנסיעה לדרך השלום"".   ריידר סיפרה כי לפני תחילת עבודות הרכבת היא הייתה יוצאת לעבודה בשעה 7:30 ואז הנסיעה הייתה נמשכת כ-45 דקות. ""עכשיו אני נוסעת 20 דקות יותר, וכל פעם שמתחילה עבודה על עוד תחנה הנסיעה מתארכת בחמש דקות נוספות"".  פקקים באזור רמת גן   יפית חכמון ביגר מקריית השרון בנתניה עובדת זה ארבע שנים ברחוב הרצל בתל אביב. לדבריה, העבודות על הרכבת הקלה האריכו את הדרך בחצי שעה. ""עד תחילת העבודות הנסיעה הייתה אורכת שעה ועכשיו זה כבר שעה וחצי. העבודות לא רק מאריכות את הפקקים, אלא גם מאלצות אותי לבצע סיבוב היקפי בתוך תל אביב"".  חכמון ביגר אמרה עוד כי ""אם בעבר הייתי עולה ללה גווארדיה ונוסעת 'דוך' לעבודה, עכשיו אני צריכה להיכנס דרך התחנה המרכזית הישנה, רחוב העלייה ואלנבי. זה מעקף שאני נאלצת לעשות כי חסמו את הנתיב מלה גווארדיה לכיוון אלנבי בגלל העבודות. גם בדרך חזרה אני נאלצת לעשות עיקוף ובמקום 10 דקות – זה לוקח לי עכשיו חצי שעה"".   מקס מורוגובסקי (26) מתגורר בשכונת נאות רחל בחולון ועובד באזור התעשייה רעננה צפון. לצורך ההגעה לעבודתו הוא נוסע מדי בוקר דרך נתיבי איילון וחולף על פני תל אביב. הדרך שלו התארכה בחודשים האחרונים בכ-20 דקות. ""זו דרך מתישה"", קובע מורוגובסקי, פעיל בארגון ""נוסעי התחבורה הציבורית בישראל"".  על אף פעילותו למען שיפור התחבורה הציבורית ציין מורוגובסקי כי נסיעה בפקקים ברכב מחולון לרעננה מהירה יותר מאשר נסיעה בתחבורה הציבורית. ""אם הייתה לי דרך יעילה להגיע לעבודה באוטובוס, הייתי עושה את זה בלי להתלבט"".   מיכאל סונבוליאן, שעושה כאמור מדי יום את הדרך מפתח תקווה לתל אביב, נוסע במסלול זה כבר עשר שנים. ""לפעמים אני נוסע באוטובוסים ולפעמים באופניים. בימים שבהם אשתי צריכה טרמפ לעבודה אני יוצא עם הרכב ממש מוקדם, ב-6:00 בבוקר, ואז זה לוקח לי 20 דקות. אם אני שם את הילד הקטן בגן אני יוצא רק אחרי 7:30 ואז הנסיעה הופכת לסיוט"".  פקוק גם בדרך מפתח תקווה   יונתן זילברברג, מנכ""ל חברת DECELL טכנולוגיות המתמחה בניטור תנועה, הסביר: ""הנתונים מבוססים על ניתוח נתוני מיקום של מכשירי GPS והם עדכניים לשבועות האחרונים. ההתרשמות שלנו היא שיש עלייה בפקקים בכניסה לתל אביב, היא עדיין לא דרמטית - אך היא קיימת והיא מתונה. ניכר שהייתה היערכות נכונה וגם שם הנהגים שינו את ההתנהגות שלהם - מה שהשפיע על הנזק הפוטנציאלי"".  אבי בן-ארי, סמנכ""ל שיווק של ""הנתיב המהיר"", הצביע על דפוסי נסיעה שונים מבעבר. לדבריו, ""אנחנו רואים בכניסות לתל אביב שינוי באופן הרגלי הנסיעה, כמות יותר גדולה של כלי רכב מגיעה לתל אביב בבוקר ומכאן שניתן להסיק שאנשים מקדימים את הגעתם לתל אביב - ניתן לשייך את זה לעבודות הרכבת הקלה. ניתן לראות גם שכמות הרכבים הנוסעים בכביש בשעות 7:00-6:00 בבוקר, והתוצאה היא ירידה במהירות הנסיעה בכניסה המזרחית לתל אביב כי יש יותר כלי רכב שרוצים להיכנס"".  ""הנתיב המהיר"" מאפשר לתחבורה ציבורית ולכלי רכב שבהם נוסעים יותר משלושה אנשים לדלג על הפקקים ולהגיע לתל אביב בנתיב עוקף ומהיר. המשתמשים בנתיב מוזמנים להשאיר את רכבם בחניון שפירים ולעלות על שאטלים ללב תל אביב - בעוד מי שבוחר לעשות זאת ברכבו הפרטי ובגפו ייאלץ לשלם על השירות. אלא שהשירות לא מופיע באפליקציית WAZE, וב""נתיב המהיר"" מעריכים כי הגדלת הפקקים נוצרה בין היתר בשל השמטת עורק מרכזי זה בדרך לתל אביב. ","[http://images1.ynet.co.il/PicServer4/2016/01/07/6741918/big.jpg, http://images1.ynet.co.il/PicServer4/2015/12/26/6716854/490_1.jpg, http://images1.ynet.co.il/PicServer4/2015/12/16/6699630/1.jpg, http://images1.ynet.co.il/PicServer4/2015/12/16/6699631/2.jpg, http://images1.ynet.co.il/PicServer4/2015/12/21/6707489/67074780991964640360no.jpg, http://images1.ynet.co.il/PicServer4/2015/12/21/6707487/6707477099066490578no.jpg, http://images1.ynet.co.il/PicServer4/2015/12/21/6707484/67074760991470490490no.jpg, http://images1.ynet.co.il/PicServer4/2015/12/28/6720460/map1.jpg, http://images1.ynet.co.il/PicServer4/2015/12/21/6707501/67074915995100640360no.jpg, http://images1.ynet.co.il/PicServer4/2015/12/28/6720461/map2.jpg, http://images1.ynet.co.il/PicServer4/2015/12/21/6707510/6707503099972490553no.jpg, http://images1.ynet.co.il/PicServer4/2015/12/21/6707513/6707504099099640360no.jpg, http://images1.ynet.co.il/PicServer4/2015/12/28/6720462/map3.jpg, http://images1.ynet.co.il/PicServer4/2015/12/21/6707941/67079240100998640360no.jpg, http://images1.ynet.co.il/PicServer4/2015/12/28/6720463/map4.jpg]"
"משפחת הנרצח מדיזנגוף לנשיא: ""ערבי הרג יהודי, הכירו בזה כטרור""","בביקור תנחומים שקיים הנשיא ריבלין באופקים, העלו בפניו בני משפחתו של שמעון רוימי ז""ל טענות על כך שהאירוע לא הוכרז כטרור. ""אני אפילו לא אמורה לבקש את זה, זה אמור להיות מובן מאליו"", אמרה האם השכולה, איריס"," האם השכולה: ""מתבקש שיוכר כנפגע טרור""  בני משפחתו של שמעון (שימי) רוימי
	 ז""ל מאופקים, שנרצח בפאב הסימטא בתל אביב יחד עם אלון בקל בשישי האחרון, ביקשו היום (ה') מנשיא המדינה ראובן (רובי) ריבלין שהגיע לביקור ניחומים: ""פעל כדי שהאירוע שבו נרצח שמעון יוכר כאירוע טרור. אני אפילו לא אמורה לבקש את זה, זה אמור להיות מובן מאליו"", אמרה האם השכולה, איריס.   הנשיא הגיע לאופקים ואמר לבני המשפחה: ""אתם אבלים, ועם ישראל כולו אבל יחד איתכם. מה יותר 'חיים' מהרצון ללכת ולחגוג יום הולדת עם חבר? איזו חברות, איזו אחווה בין אנשים. אין נחמה. כל מדינת ישראל המומה מהמחירים שאנחנו משלמים, אבל אף אחד לא יבהיל אותנו"".  האם השכולה סיפרה כי מכל הארץ מגיעים מנחמים, ובהם כאלה שלא הכירו את בנה. לדבריה, צר לה שעד עתה לא הוכר האירוע כטרור. ""פשוט אין לנו מילים. המנחמים מחזקים אותנו"", אמרה. ""מדובר ביהודי שנרצח רק בשל היותו יהודי, כשבא לחגוג עם חברים. חשבתי שזה אוטומטית יוגדר כאירוע טרור. יש פה עובדות - ערבי הרג יהודי"". בני המשפחה הוסיפו ואמרו: ""הוא נהרג על קידוש הארץ. הוא רצה לשתות כוס קפה במדינה שלו. זה סוג של מלחמה, מלחמת קיום"".    האם איריס הוסיפה: ""אני לא מבינה למה אני צריכה לעמוד במצב הזה. אני צריכה לשים להם מילים בפה? אני את היקר לי מכול כבר איבדתי, לא חשבתי שזו תהיה המלחמה שלי עכשיו. הלוואי שנהיה האחרונים שהנשיא מגיע לנחם"".  דודתו של שמעון ז""ל, מור פרץ, אמרה ל-ynet כי ההכרזה עליו כנפגע טרור חשובה למשפחה כחלק מתהליך ההשלמה עם האירוע הטרגי. ""אין לי צל של ספק שהרוצח לא עשה את זה כדי לסגור חשבון עם בעל הפאב או כנקמה על שירות לקוי. אם הוא היה מטורף, הוא היה עושה את זה בכפר שלו. הוא תכנן את זה בקור רוח, עובדתית עדיין מחפשים אחריו, אז כנראה הוא שפוי ומחושב יותר מאיתנו"", אמרה.  ריבלין השיב לבני המשפחה: ""כולנו מבכים את קורבנות האומה במאבק קשה מאוד שאנחנו מנהלים. הם בהחלט חללים של עם ישראל. הבחורים האלה היו חומת מגן של כולנו - הם היו שלוש שנים בגבעתי, אני יודע מה זה. בחברון, בלבנון, בעזה"".  ראש העיר אופקים, איציק דנינו, אמר לנשיא ריבלין כי הכרזה מיידית על המקרה כאירוע טרור תעביר מסר שהמדינה עומדת מאחורי המשפחה. הנשיא השיב כי ידבר על הנושא עם מפכ""ל המשטרה, רנ""צ רוני אלשיך. ""החל ממוצאי שבת לפני ההלוויה דיברתי עם שר הביטחון והשר לביטחון פנים כדי לזרז את העניין"", אמר דנינו. ""מעציב אותי שמדינת ישראל לא מכבדת את הנרצחים שלה. זה פוגע בזכר הנרצח, במשפחה, בכל אזרחי ישראל, שאירוע שכל כך ברור כשמש שהוא היה פיגוע לא מוגדר כך. זה עניין מוסרי, וזה עוד סוג של פרס לטרור"".  לאחר הביקור באופקים נסע הנשיא לכרמיאל, ושם ניחם את דוד וניצה בקל, ששכלו באירוע את בנם אלון. הסבתא תיקי אמרה לו: ""כיצד יתכן שסבתא שקוברת את הנכד ולא הנכד את סבתו?"".  לביקור הגיעו גם ראשי רשויות ערביות, ובהם ראש העיר סכנין מאזן גנאיים, ראש מועצת דיר אל-אסד אחמד דבאח וראש מועצת דיר חנא. ""כואב לנו כמו שכואב לכם. אף אחד לא יקלקל לנו את מרקם היחסים"", אמר גנאים.  בינתיים ממשיכים המשטרה והשב""כ בניסיונות לאתר את המחבל נשאת מלחם, שביצע את הירי בפאב. בישראל מעריכים כי הוא עזב את גבולות תל אביב אך לא ידוע היכן הוא. יש הסוברים כי ברח לשטחים, אחרים לצפון. בני משפחתו נעצרו בימים האחרונים בחשד שיצרו איתו קשר, אך חלקם שוחררו אחרי שהחקירה לא התקדמה. ","[http://images1.ynet.co.il/PicServer4/2016/01/02/6730528/900.jpg, http://images1.ynet.co.il/PicServer4/2016/01/07/6742229/67422268961199640360no.jpg, http://images1.ynet.co.il/PicServer4/2016/01/07/6743007/67429710100786640360no.jpg]"
בשל כדור ספוג: בן 12 מעיסאוויה במצב קשה,"הילד מאושפז בבית חולים לאחר ששוטרים ירו לעברו כדור ספוג. במשטרה טוענים כי הילד יידה אבנים, אך המשפחה דוחה את הטענות: ""הוא בסך הכול היה בדרכו הביתה מאחותו"". המשטרה: ""השוטרים היו בסכנת חיים""","  אחמד תאופיק אבו אל-חומוס, ילד בן 12 מעיסאוויה, מאושפז בבית החולים הדסה עין כרם במצב קשה מאוד לאחר שאתמול (ד') נפגע מכדור ספוג שנורה לעברו על-ידי שוטרים במהלך הפרות סדר בשכונתו שבמזרח ירושלים.   במשטרה טוענים כי הירי התבצע בעת הפרות סדר בשכונה, שבמהלכן אף נפצעו שני שוטרים, וכי המתפרעים השתמשו באמצעים מסכני חיים. עם זאת, במשפחתו של הילד ובאגודה לזכויות האזרח טוענים כי הוא לא היה מעורב כלל ביידוי אבנים וכי לא הייתה כל הצדקה לירי.  ""אתמול הוא היה אצל אחותי בכפר, ובחזרה לבית לפני שהגיע לצומת בשכונה הוא ראה שיש שוטרים, זריקת אבנים וכל מיני דברים כאלה"", אמר אחיו ודיע ל-ynet. ""כשהוא ראה שהוא לא יכול לעבור את הצומת הוא עשה סיבוב וחזר חזרה לאחותו, וכשרצה לחזור מהבית ירו לו ספוג מאחורה בראש"".   גם באגודה לזכויות האזרח טוענים כי הילד נפגע ככל הנראה מירי כדור ספוג חדש שלטענתם אסור לשימוש על פי הנהלים. עו""ד אן סוצ'יו מהאגודה הסבירה כי לפי הנהלים, לשוטרים אסור לפגוע בפלג גוף עליון של מתפרע ואסור לירות לעבר ילדים. ""לפי מה שידוע לנו, אין לגביו כל חשד שהוא מעורב ביידוי אבנים ולא הייתה כל הצדקה לירות לעברו.  מאז שכדורי הספוג השחורים נכנסו לשימוש לפני כשנה וחצי, 25 פלסטינים נפצעו קשה במזרח ירושלים ואחד נהרג.
	 נגד אף אחד מהם לא הוגש כתב אישום על השתתפות בהפרות סדר, ומלבד שניים מהפצועים, אף אחד מהם גם לא נחקר בחשד כלשהו, מה שמעיד על כך שהירי לעברם היה בלתי מוצדק"", אמרה סוצ'יו.  ""התרענו שוב ושוב בפני המשטרה והיועץ המשפטי לממשלה שמדובר בכדורים שמסכנים חיי אדם, שהשימוש בהם לא פרופורציונלי ושהמשטרה מפרה את הנהלים שהיא עצמה קבעה. כמה עוד ילדים עם פציעות ראש קשות צריך כדי שהמשטרה תבין שהכדורים האלה לא ראויים לשימוש?"" הוסיפה.  במשטרה דוחים את הטענות ומדגישים כי הירי בוצע כדי להגן על השוטרים מפני סכנת חיים. ""במהלך הפרות הסדר הקשות שהתקיימו בעיסוויה מול כוח משטרה, שבמהלכם נפצעו שני שוטרים, בוצע שימוש באמצעים כלפי הפורעים מסכני החיים"", נמסר ממשטרת ירושלים.  בשכונה התרחשו בחודשים האחרונים הפרות סדר רבות שבהן ערבים תושבי מזרח העיר יידו אבנים ובקבוקי תבערה לעבר כוחות משטרה ומג""ב וכן לעבר כלי רכב בכביש הישן המוביל למעלה אדומים.  ","[http://images1.ynet.co.il/PicServer4/2016/01/07/6742788/674278301002165640360no.jpg, http://images1.ynet.co.il/PicServer4/2016/01/07/6742803/674278401002163640360no.jpg]"
"עונשו של פדופיל קוצר: ""בת 9 לא תיארה במדויק את התקיפה""","זלמן כהן שהורשע בכמה תקיפות מיניות של ילדים בשכונת נחלאות בירושלים ירצה רק 6.5 שנות מאסר. הסיבה: העליון קבע כי עדותה של בת 9 לוקה בקשיים, אף שתיארה במדויק את בית הפדופיל. השופט: ""אין מחלוקת כי עברה פגיעה מינית, אך לא ניתן לקבוע את אמיתות כל הפרטים"" ","בית המשפט העליון פסק היום (חמישי) כי ""הפדופיל מנחלאות"" זלמן כהן ירצה מאסר של שש שנים וחצי בלבד, ולא תשע שנים כפי שגזר עליו בית המשפט המחוזי - מחמת הספק. הסיבה? השופטים טענו כי ישנה בעייתיות בגרסת אחת הילדות שהותקפו על אף שתיארה במדויק את ביתו של כהן.   באוגוסט 2011 הוגש נגד כהן כתב אישום שמפרט סדרה של חמישה אירועים שונים, ובהן פגיעות מיניות קשות בילדים קטנים, חלקם בקושי בני 10. הילדים עצמם נחקרו על ידי חוקרי ילדים ולא הובאו לבית המשפט. אחד המקרים בהם נאשם כהן היה של ש', ילדה בת תשע שתיארה כיצד כהן העלה אותה לדירתו וביצע בה מעשים מגונים באמבטיה.  בית המשפט המחוזי קבע כי עדותה של ש' אמינה, בעיקר הודות לעובדה כי ש' ידעה לתאר במדויק את ביתו של כהן, כולל מיקום המחשב בקומה השנייה, וזאת על אף שהוא עצמו טען כי מעולם לא הייתה בביתו וכי במשך 15 שנה לא נכנס לביתו אף איש זר. אלא שהיום, קבעו שופטי בית המשפט העליון יצחק עמית, נעם סולברג וענת ברון, כי למרות שבית המשפט המחוזי מצא את עדותה של ש' אמינה, עדותה לוקה בקשיים מסויימים באשר לאירוע התקיפה עצמו. בשל כך, החליטו השופטים לזכותו מחמת הספק.   השופט עמית גם התייחס לעובדה שש' סיפרה כי באותו יום נפגעה מינית שלוש פעמים על ידי פוגעים שונים שהעבירו אותה מיד ליד כאובייקט מיני. ""תיאור זה מעורר את החשש שמא זיכרונה של ש' הטעה אותה והיא שגתה בתיאור האירועים השונים באותו יום ולא דייקה בהבחנה ביניהם"", הוסיף עמית.  הוא סיכם כי ""דומה שאין מחלוקת של ממש כי ש' עברה פגיעה מינית, אלא שהשאלה הצריכה לענייננו היא אם המערער היה שותף לאותה פגיעה"". השופט אמנם ציין כי בעדותה של ש' יש ""סימני אמת"" ולכך יש להוסיף את התיאור המפורט של ביתו של כהן, אך למרות זאת קבע כי ""תוכן העדות מעורר קשיים מסוימים בהיבטים שונים, כמו חוסר בהירות לגבי האירוע עצמו וההיתכנות הפיזית של האירוע"".  בסופו של דבר, החליט בית המשפט העליון לזכות את כהן באותו אירוע והפחית את עונשו ל-6.5 שנות מאסר. על העונש כתבה השופטת ענת ברון כי ""העונש המוצע על ידי חברי הוא ראוי והולם את מדיניות הענישה הנוהגת. מילים לא די בהן כדי לבטא את הסלידה מהמעשים הבזויים, כך במיוחד כאשר מדובר בעבירות מין שנעברו בילדים רכים בשנים"".  הרשעתו של כהן מסמנת את סיומה של אחת מפרשיות הפדופיליה המזעזעות שנחשפו בשכונת נחלאות בירושלים, במסגרתה ילדים רבים בשכונה נפלו קורבן לידיהם של מספר פדופילים. במסגרת הפרשה הגישה הפרקליטות כתבי אישום נגד בנימין סץ, בן ציון פרי-משלנו וזלמן כהן. סץ הורשע ונגזרו עליו 15 שנות מאסר, פרי-משלנו זוכה ואילו
	 כהן הורשע ונגזרו עליו תשע שנות מאסר, שהיום כאמור הופחתו בשנתיים וחצי. ","[http://images1.ynet.co.il/PicServer3/2013/03/28/4540355/166464266_b.jpg, http://images1.ynet.co.il/PicServer4/2014/09/21/5600150/56001400100479490489no.jpg]"
"בדיחה רעה: עאמר הפך ל""מחבל מדיזנגוף""","תושב טירה, שדומה לאיש שרצח שלושה בני אדם בת""א, צולם עם שער ""ידיעות אחרונות"". אחד ממכריו הפיץ את התמונה עם כיתוב שם המחבל והרשתות החברתיות געשו. כעת הוא שוקל להתלונן במשטרה: ""מזועזע ממה שקרה"""," צפו בראיון עם עאמר פדיליה  הדמיון למחבל יצר אי נעימות: עאמר פדיליה, תושב טירה בן 41, מצא את עצמו היום (ה') במבוכה גדולה. ברקע המצוד המתמשך אחר נשאת מלחם,
	 שרצח ביום שישי שעבר שלושה בני אדם, הועלתה לרשתות החברתיות תמונתו של פדיליה מחזיק את שער העיתון ""ידיעות אחרונות"" ומתחתיה הכיתוב: ""נשאת מלחם שביצע את הירי בתל אביב צילם סלפי עם עיתון 'ידיעות אחרונות', ושלח אותה לחייל"".   לאחר הפרסום ברשתות החברתיות החל פדיליה לקבל שיחות טלפון רבות מחברים, בני משפחה ומכרים נוספים שדיווחו לו על אודות התמונה. מקורביו ביקשו ממנו לפרסם הבהרה בנושא, על מנת שלא יסתבך מול הרשויות. פדיליה שוקל להגיש תלונה במשטרה ומספר כי בעקבות הפרסום נגרם לו נזק.    ""הייתי בטסט בכפר סבא, ואחד מהחבר'ה שם צילם אותי יחד עם העיתון"", שחזר פדיליה. ""אמרתי לו 'לא צריך, לא צריך', הוא אמר לי 'סתם, זה בשבילנו'. אחר כך ראיתי שהתמונה שלי הופצה בוואטסאפ ובפייסבוק, והייתי מאוד מופתע"".   פדיליה אמר עוד כי ""אני עובד כמנהל מוסך, אני עובד גם במד""א, אני גם בכיבוי אש, וזה מציק לי מאוד. על כלום תראה מה קרה. התקשרתי לבן אדם שצילם אותי והוא בכה לי. הוא לא יודע מה לעשות, הוא לא תכנן שזה יגיע עד למצב הזה"".   האיש ציין כי הוא שוקל כאמור להגיש תלונה במשטרה. ""אין לי בעיה לפנות למשטרה, אני מזועזע ממה שקרה. מתקשרים אליי אנשים כל היום ומספרים שראו את התמונה בכל הרשתות החברתיות. יש פתגם שאומר 'אל תגנוב, אל תפחד'. אני לא גנבתי ואפילו לא צילמתי את זה בטלפון שלי, ואני גם איש ציבור. יש הרבה שאמרו לי שאני דומה לו, אני לא המחבל"".   ","[http://images1.ynet.co.il/PicServer4/2016/01/07/6743910/333_wa.jpg, http://images1.ynet.co.il/PicServer4/2016/01/07/6743950/674394901000100640360no.jpg, http://images1.ynet.co.il/PicServer4/2016/01/07/6743923/6743922096098490489no.jpg]"
"הקבלן, ""דמי השתיקה"" והכספת. המסמכים שיפלילו את שמעוני?","איש העסקים יואל דוידי, שנעצר בחשד שמימן לראש העיר אשקלון את ""דמי השתיקה"" לנשים, הוביל את החוקרים לכספת בנק ובה מאות מסמכים. לא ברור מה יש במסמכים, אך נראה כי הם קשורים לפרשה. דוידי מכחיש","  כתבות נוספות בנושא: עובדות עיריית אשקלון יזומנו להעיד על שמעוני  אשתו של איתמר שמעוני: ""בטוחה בחפותו""  שמעוני מובא להארכת מעצר  מפרטים שהגיעו לידי ynet עולה כי זמן קצר לאחר שהקבלן יואל דוידי נעצר בחשד שמימן לשמעוני את כספי ""דמי השתיקה"" לנשים, הוא סיפר לחוקריו כי הוא מחזיק בכספת שבה נמצאים מאות מסמכים שיכולים לספק תשובות לשאלותיהם בפרשה.   בתגובה להצהרה, הסכימו חוקריו של דוידי להוציאו מחדר החקירות והסיעו אותו לסניף הבנק באשקלון, שבו לכאורה נמצאת הכספת. דוידי אסף את תכולת הכספת והעבירה אל החוקרים. מדובר בסניף בנק מרכזי בעיר, שבו מחזיק דוידי חשבונות מעסקיו הרבים.  לפי שעה, לא ברור מה מכילה הכספת, אך נראה כי מדובר במסמכים הקשורים לפרשה וייתכן אף ראיות שעלולות להפליל את שמעוני, שחשוד באונס ובפרשה נוספת שבה יש חשד לעבירות שוחד, מרמה ועבירות נוספות.  דוידי, כאמור, נעצר בחשד שדרכו הגיעו ""דמי השתיקה"" שבאמצעותן שילם שמעוני לנשים שנפגעו ממנו מינית לכאורה, ובתמורה קיבל דוידי הטבות מראש העיר. פרקליטו של דוידי, עו""ד שרון וקנין, מסר כי מרשו ממשיך לטעון לחפותו.  היום נודע ל-ynet כי עובדות עירייה הנושאות תפקידים בכירים יזומנו למסור עדות במשטרה. בנוסף יזומנו למשטרה עובדות שהתפטרו לאחרונה במטרה לברר אם עזבו מכיוון שנפגעו מראש העיר.  גורמים בעיריית אשקלון אמרו ""כי יש אווירה קשה מאוד בקרב העובדים. ישנם עובדים שנאמר להם כי בעתיד יידרשו למסור עדויות. הם כמובן לא חושדים בעובדים אבל יש כאלה שאולי יודעים פרטים שיכולים להשלים חלקים שחסרים בתמונה הכוללת של החקירה. זה מעמד לא נעים, אבל כגוף ציבורי לעובדים ברור שהם חייבים לשתף פעולה עם החוק""  שמעוני הודה השבוע
	 ששילם חצי מיליון שקלים לאישה שעמה ניהל מערכת יחסים אינטימית, וזאת, לטענתו, כדי שלא תחשוף את הרומן שהיה בהסכמה. אתמול הוארך מעצרו של שמעוני בשמונה ימים. בפרשה נעצרו שלושה חשודים נוספים: משה פונטה, המקורב לשמעוני וחשוד שפעל למען ראש העיר בגיוס כספי שוחד וקבלנים, עובד העירייה דניאל עמנואל, ודוידי. ",[http://images1.ynet.co.il/PicServer4/2016/01/05/6738141/6738140095499640360no.jpg]
יום סוער: רוכב טרקטורון נסחף בזרם המים בעמק יזרעאל,"גשם כבד יורד מאז הלילה בצפון. השיא נרשם ביישובי עמק יזרעאל, שם נסחף טרקטורון ליד כפר גדעון. אחד הרוכבים חולץ ללא פגע. הרוכב השני אותר ומבוצעות בו פעולות החייאה. מפלס הכנרת עלה מאז הבוקר ב-3 ס""מ, כמויות נדירות של מים בנחל הקישון. הגשם מתקדם למרכז הארץ"," המקום שבו נסחפו רוכבי הטרקטורון   גשמים עזים בצפון הובילו לשיטפונות באזור עמק יזרעאל ובצהריים (יום ו') נערכו חיפושים אחר רוכב טרקטורון, תושב הצפון בשנות ה-40 לחייו, שנסחף בזרם המים ליד כפר גדעון לכיוון בלפוריה. הוא אותר ומבוצעות בו פעולות החייאה. כוחות הצלה חילצו את הרוכב השני ללא פגע.  כבישים הוצפו מוקדם יותר בנצרת, בעפולה, בחיפה ובאזור ואדי ערה. רוחות עזות בעוצמה של עד 90 קמ""ש ממשיכות לנשב ברחבי הארץ. החזאי שלמה אוברמן ממטאו-טק מציין כי האובך הכבד יוסיף ללוות עד אחר הצהריים, אז יגיע הגשם למרכז ולדרום.        האובך הכבד מורגש מקו חדרה ועד אילת. הראות הלקויה לטווח של 3-2 ק""מ הובילה לסגירת חלק משדות התעופה בארץ. שדה דב סגור לנחיתות ופתוח להמראות עם מכשירים. גם באילת אין נחיתות והשדה פתוח להמראות בלבד. שדות התעופה בראש פינה, הרצליה ובחיפה נסגרו לגמרי. ארקיע ביטלה את כל 14 הטיסות שהיו אמורות לצאת היום והיא העמידה הסעות באוטובוסים בתשלום ב-14:30 משדה דב לאילת.     בחיפה פעלו צוותים של העירייה לנקז את ההצפות בקריית חיים וברחוב יפה נוף בכרמל. מאתר החרמון, שנסגר הבוקר בשל שלג כבד, נמסר כי האתר צפוי להיפתח למבקרים מחר בשעות הבוקר, אך לא לגולשים. ניתן יהיה לעלות ברכבל המבקרים ולגלוש במזחלות.  ""לאחר כמה מערכות חורפיות שהורגשו בעיקר במרכז ובדרום, סוף סוף הגיע הגשם גם לצפון"", ציין החזאי. בינתיים ירדו כ-60 מ""מ גשם באזורים שונים בצפון והכמות צפויה לגדול. במערכת הזאת הגשם יורגש בעיקר בצפון, אך הפער מול המרכז והדרום יישמר.  מרשות המים דווח על כמויות משקעים חריגות בחלקים מצפון הארץ. שיאנית המשקעים במערכת הזו היא נצרת עם 100 מ""מ. נעה מלכיאלי מספרת שהיא, בעלה וילדם בן השנה נתקעו במכוניתם בשיטפון בנצרת: ""נסענו בכביש מאוד ראשי שמוצף כולו, נתקענו עם רכבנו ואנשים טובים עזרו לנו לדחוף את הרכב למקום גבוה יותר. עכשיו ממתינים לגרר. אין שום ניקוז, אין שום גורם מהעירייה או מהמשטרה שנמצא כאן לעשות סדר או לטפל. מזלנו שאנשים עזרו לנו. כל נצרת מוצפת, הביוב עולה על גדותיו"".   בעקבות הגשמים הרבים התפתחו זרימות חזקות בנחלים באזור. מרשות נחל הקישון נמסר כי בשעה 13:00 נמדדה ספיקה של מעל 70 מ""ק/שנייה בנחל, ביחס לספיקה שנמדדה אתמול בנחל שנאמדה ב 0.2 מ""ק/שנייה, כך לפי נתוני מדידה ראשוניים של השירות ההידרולוגי. לדברי אנשי המקצוע ברשות נחל הקישון - ספיקה זו נדירה ומתרחשת רק אחת לכעשר שנים. עוד ציינו ברשות נחל הקישון, שאירוע של שיטפון בנחל הוא חלק טבעי וחיוני למערכת בריאה.  באזור כפר יהושע עלה הנחל על גדותיו ברוחב של כחצי ק""מ והציף שדות. בגליל העליון והגולן שבאגן ההיקוות של הכנרת ירדו כמויות משקעים גדולות: 60-50 מ""מ והזרימה בנחלים המתנקזים לכנרת מתחזקת. באזור המרכז לא נרשמו עד כה זרימות בנחלים.  כמות משקעים מחצות ועד 13:00, לפי אתר השירות המטאורולוגי: ניר העמק שליד עפולה 50.8 מ""מ של גשם, חיפה 45.1 מ""מ, אבני איתן שבדרום הגולן 44.4, עין אפק שליד קריית ביאליק 44.2, צפת 40, צמח שבדרום הכנרת 39.2, חדרה 21.3, כפר בלום 17.7, אריאל 4.5, ירושלים 0.1 ובתל-אביב 0 מ""מ. מ-11:30 עד 13:30 ירד גשם חזק באזור הכנרת וגם באזור חדרה.  בשעות הלילה ירדו כמויות משקעים גבוהות בזמן קצר: 35-30 מ""מ בגליל העליון ובגולן. הכינרת עלתה בס""מ נוסף מאז שעות הבוקר ובסך הכול ב-3 ס""מ מאז תחילת המערכת. במהלך השבוע האחרון, שכלל שתי מערכות גשם, עלה המפלס ב-8 ס""מ. מרשות המים נמסר כי המפלס עומד כרגע על 212.96- מטר מתחת לפני הים, שהם ארבעה ס""מ מעל לקו האדום. לרום המירבי חסרים 2.17 מ'.  משעות הצהריים קיים חשש לשיטפונות בנחלי מדבר יהודה וים המלח ובצפון הנגב. הגולשים נהנו מגלים גבוהים מאוד בגובה של עד 7 מטרים. שלמה אוברמן ממטאו-טק אומר כי בלילה יוסיפו לרדת גשמים עזים בצפון ובעיקר במרכז ובדרום. מהחלק השני של הלילה ייחלשו הגשמים בהדרגה ומחר נתעורר ליום קר ומעונן מלווה בגשמים מקומיים קלים. הרוחות ייחלשו בצורה משמעותית"". מיום ראשון מזג האוויר יתייצב ותורגש התחממות קלה.   הסערה נפתחה בצפון ונמשכת למרכז   מהמשרד להגנת הסביבה נמסר כי באזור המרכז והדרום שורר זיהום אוויר כבד מאוד. מחיפה ועד נתניה זיהום האוויר כבד. שיפור באיכות האוויר יחול בהדרגה לקראת שעות הצהריים כאשר הגשמים ידרימו. ""זיהום האוויר הגבוה קשור בזרימות דרומיות מערביות חזקות, הגורמות להסעת אבק ממצרים וסיני. המשרד להגנת הסביבה ממליץ לאוכלוסייה רגישה - חולי לב, ריאות, קשישים, ילדים, ונשים בהריון - להימנע מפעילות גופנית מאומצת"".   מהנתונים עולה בערד הזיהום הוא פי 2.7 ביחס לערך ההתרעה, ברחובות פי 2.5, בירושלים פי 2.3 ובתל-אביב פי 1.2.  מידות החום החזויות היום והלילה: קריית שמונה 14-8, קצרין 11-7, צפת 9-7, טבריה 16-10, נצרת 12-9, חיפה 16-12, תל אביב 17-14, ירושלים 11-7, אשקלון 17-14, עין גדי 22-15, באר שבע 17-10, ערד 14-9, מצפה רמון 13-8, ובאילת 21-13.   כאמור, בשבת תיחלש הרוח משמעותית וגם הגשמים. עדיין צפוי לרדת גשם מקומי קל בעיקר עד לשעות הצהריים. תחול עלייה קלה במידות החום. ביום ראשון תחול עלייה קלה נוספת במידות החום. ביום שני לא צפוי שינוי ניכר במידות החום והן יהיו קרובות לממוצע. ","[http://images1.ynet.co.il/PicServer4/2016/01/08/6744703/67447010927100640360no.jpg, http://images1.ynet.co.il/PicServer4/2016/01/08/6744676/67446730992052640360no.jpg, http://images1.ynet.co.il/PicServer4/2016/01/08/6744680/67446740991484490616no.jpg, http://images1.ynet.co.il/PicServer4/2016/01/08/6744696/67446954782581640360no.jpg, http://images1.ynet.co.il/PicServer4/2016/01/08/6744355/6744349099099640360no.jpg, http://images1.ynet.co.il/PicServer4/2016/01/08/6744530/12_b.jpg, http://images1.ynet.co.il/PicServer4/2016/01/08/6744523/1_b.jpg, http://images1.ynet.co.il/PicServer4/2016/01/08/6744531/13_b.jpg, http://images1.ynet.co.il/PicServer4/2016/01/08/6744410/674439401000100490337no.jpg, http://images1.ynet.co.il/PicServer4/2016/01/08/6744406/674439301000100490359no.jpg, http://images1.ynet.co.il/PicServer4/2016/01/08/6744402/67443920100099490367no.jpg, http://images1.ynet.co.il/PicServer4/2016/01/08/6744314/67443070100075640360no.jpg, http://images1.ynet.co.il/PicServer4/2016/01/08/6744311/674430501001388640360no.jpg, http://images1.ynet.co.il/PicServer4/2016/01/08/6744313/6744306099984640360no.jpg, http://images1.ynet.co.il/PicServer4/2016/01/08/6744293/Untitled-1_wa.jpg, http://images1.ynet.co.il/PicServer4/2016/01/08/6744350/6744346099099640360no.jpg, http://images1.ynet.co.il/PicServer4/2016/01/08/6744691/674468801001287640360no.jpg, http://images1.ynet.co.il/PicServer4/2016/01/08/6744404/674439801003981640360no.jpg, http://images1.ynet.co.il/PicServer4/2016/01/08/6744407/674439901001672640360no.jpg, http://images1.ynet.co.il/PicServer4/2016/01/08/6744415/6744414099099640360no.jpg, http://images1.ynet.co.il/PicServer4/2016/01/08/6744339/67443350992599640360no.jpg, http://images1.ynet.co.il/PicServer4/2016/01/08/6744341/674433601001085640360no.jpg, http://images1.ynet.co.il/PicServer4/2016/01/08/6744353/6744348099099640360no.jpg]"
אסון בסערה: רוכב טרקטורון נסחף - ונהרג,גבר כבן 40 שרכב על טרקטורון עם חברו נסחף בזרם מים של שיטפון בעמק יזרעאל ליד כפר גדעון. אחרי שעתיים אותר ומאמצי ההחייאה לא הועילו. עוד רוכב טרקטורון נעדר במקרה אחר,  המקום שבו נסחפו רוכבי הטרקטורון             ,"[http://images1.ynet.co.il/PicServer4/2016/01/08/6744706/6744703492280autoresize.jpg, http://images1.ynet.co.il/PicServer4/2016/01/08/6744681/6744676492280autoresize.jpg, http://images1.ynet.co.il/PicServer4/2016/01/08/6744705/6744696492280autoresize.jpg]"
"אביו של אלון בקל על חיסול המחבל: ""זו הנחמה היחידה שלנו""","דודו בקל הביע שביעות רצון מחיסולו של נשאת מלחם שרצח את בנו. דודתו של שמעון רוימי: ""שמחה שלא נראה אותו בכלא"". רזי שעבאן, אחיו של נהג המונית אמין שנרצח: ""טוב שהגיעו אליו, אבל זה עדיין קשה כי אחי השאיר 11 ילדים"""," תמונת הניצחון: עידו לזן, שנפצע קשה בפיגוע בתל אביב, מודה לאנשי כוחות הביטחון לאחר חיסלו את המחבל. אחיו העלה את התמונה לפייסבוק  ""זו הנחמה היחידה שלנו, והשמחה היא שאף אחד משלנו לא נשרט בחיסול. לא היה לי ספק שיגיעו אליו"". כך אמר אחר הצהריים (יום ו') דודו בקל שבנו אלון נרצח בפיגוע הירי
	 ביום שישי שעבר בפאב הסימטא בתל אביב, זאת לאחר ששמע כי כוחות הביטחון חיסלו את המחבל נשאת מלחם.
	 רזי שעבאן, אחיו של אמין שעבאן, נהג המונית שנרצח על ידי המחבל, הוסיף: ""טוב שכוחות הביטחון הגיעו אליו"".  בקל הוסיף ואמר: כי הוא ובני משפחתו היו בטוחים שהמחבל יחוסל על ידי כוחות הביטחון במהרה. ""לא פקפקתי בכך לרגע"", הדגיש. ""הייתי בטוח שיורידו את הבן בליעל הזה. מאוד מאוד שמחתי לשמוע שאף בחור משלנו לא נשרט. כל החבר'ה שלנו חזרו בשלום הביתה והוא קיבל את המכה שמגיע לו. כל אחד צריך ללמוד להבא ולדעת שאם הוא שורט איש מבני ישראל, סופו יהיה אותו דבר. טוב לדעת שהוא קיבל את שלו.    אחיו של אמין שעבאן הוסיף ואמר: ""חיכינו כבר שבוע שיתפסו אותו או יהרגו אותו כי הוא הרג את אח שלי. מצד שני זה עדיין קשה כי אח שלי השאיר 11 ילדים שצריכים לגדול לבד ושלוש נשים. אני מקוווה שעכשיו יתחיל להיות שקט"".    דין רייכל, אחד מהבעלים של פאב הסימטא וחבר של אלון בקל ז""ל, אמר: ""כל השבוע עבר מהר מדי, קשה מדי, ורובו היה שוק והלם שלא ניתן לעיכול. חשבתי שאולי אם ייתפסו אותו היום זה יהיה סוג של סגירת מעגל, אלא שהבשורה הזו לא סגרה את המעגל והתחושה היא אותה תחושה. בקל ורוימי כבר לא יחזרו ואין שום דבר בעולם שיכול להתחרות ברגש הזה. הצער הוא חזק גדול ולא נותן מקום לשום רגש אחר לידו"".    אלון בלימודיו האקדמיים. באדיבות המשפחה    אריאל נוסבכר שחגג יום הולדת בפאב בזמן הפיגוע אמר: ""זה אמנם לא מחזיר לנו את שימי ואלון היקרים, אך אני מקווה שהם באמת יהיו הקורבנות האחרונים"".   ""אני שמחה בשביל אחותי שהיא לא תצטרך לראות את הפנים של המחבל המתועב הזה בבית משפט ומאחורי סורגים, כי זה היה בלתי נסבל מבחינתנו, כמו לרצוח את שימי בפעם השנייה"", אמרה דודתו של שמעון רוימי ז""ל, מור פרץ, ""הכלא הישראלי זה כמו בית מלון עם אפשרות לביקורים וללמוד לתואר ראשון. מבחינתנו זה היה הדבר המתבקש שיהרגו אותו, עין תחת עין ושן תחת שן"".  פרץ הביעה תקווה שביתו של המחבל ייהרס. ""אנחנו מחכים לרגע שיכריזו על זה כאירוע טרור, כי עכשיו אין להם מנוס. הם כבר לא יכולים להתחמק ולהמשיך לנשוך שפתיים. אנחנו שמחים שהוא נהרג. נחמה כמובן אין בזה, רק הקלה. חשוב לנו להדגיש שהוא נהרג ושימי נרצח, זה ההבדל"".   ערן מדר, חבר קרוב של רוימי, אמר: ""אני שמח מאוד שזה קרה, אבל לצערי זה לא מקל על הסבל, ולא יחזיר לי את שימי. שום דבר בעולם לא יחזיר אליי את החבר הכי טוב שלי. משהו צריך להיעשות כדי לטפל בשורש הבעיה. הם הורגים בנו ואנחנו הורגים את מי שהורג בנו וחוזר חלילה. כמו שאני איבדתי את החבר הכי טוב שלי, מישהו אחר יאבד את החבר הכי טוב שלו עוד שבוע, אז אין כאן שום פתרון, וזה לא כך כך מנחם"".  אירית אמיר, ידידה קרובה של רוימי, הוסיפה ואמרה: ""אני לא יכולה להגיד שזה מקל על הכאב האישי, אני מרגישה את אותה הרגשה, אבל אני שמחה שהוא חוסל. ככה הדברים היו צריכים להסתיים. כל החברים חיכו לחיסול הזה כדי לסגור מעגל, וכדי ששימי יוכל לנוח על משכבו בשלום. בשבוע האחרון הרגשנו חסרי אונים. כשאומרים 'השם יקום דמו' לזה מתכוונים. מי שהרג בכזה קור רוח חפים מפשע, אין לו זכות לחיות. בטח זה שהם בני אותו גיל, זה כל כך חורה. זה לא אמור לקרות בעולם מתוקן שמישהו רוצח מישהו אחר בן גילו. זה לא משנה איזה לאום, זה פשוט לא נתפס. בשם האנושות זה לא אמור להיות ככה"". ","[http://images1.ynet.co.il/PicServer4/2016/01/08/6744849/67448472951695490739no.jpg, http://images1.ynet.co.il/PicServer4/2016/01/02/6730528/900.jpg, http://images1.ynet.co.il/PicServer4/2016/01/02/6730616/12_big.jpg, http://images1.ynet.co.il/PicServer4/2016/01/01/6730253/673025201002253640360no.jpg, http://images1.ynet.co.il/PicServer4/2016/01/08/6744804/67448030991041640360no.jpg, http://images1.ynet.co.il/PicServer4/2016/01/08/6744890/222.jpg, http://images1.ynet.co.il/PicServer4/2016/01/08/6744891/490_map2.jpg]"
"משפחת המחבל: ""לא הופתענו, ציפינו לזה""","בני משפחתו של נשאת מלחם אמרו לאחר שחוסל כי אם היו יודעים היכן הוא נמצא היו מסגירים אותו. קרוב משפחה: ""המשטרה הגיעה לרצוח אותו"". תושב השכונה שבה חוסל: ""שמח שזה נגמר, צריך עכשיו לחזור לשגרה""","    בני משפחתו של המחבל נשאת מלחם,
	 שחוסל
	 אחר הצהריים (יום ו'), לא הופתעו מהדרך שבה הסתיים המצוד. ""אלף פעם קראנו לו להסגיר את עצמו למשטרה"", אמר אחד מקרובי משפחתו. ""חבל שזה נגמר בירי למוות. לא הופתענו, צפינו לזה בכל רגע"".   אביו של אחד הנרצחים: ""זו הנחמה שלנו""      לדברי האיש, ""לא הרגשתי שנשאת היה אצלנו בשכונה. אם הייתי יודע הייתי מעדכן את המשטרה כי הוא אדם מסוכן ועלול לפגוע באחרים. אני אישית שמח שזה נגמר. עכשיו צריכים לחזור לשגרת חיים רגילה"".  אוסאמה אבו ואסל, תושב עארה, ביקש להדגיש ש""אנחנו מגנים את מה שעשה נשאת וחייבים לחיות יחד בשלום. הייתי רוצה שהשוטרים יתפסו אותו כדי שנדע גם מה הנסיבות שגרמו לו לירות באנשים בתל אביב. עכשיו קשה לנו לדעת ואולי גם לא נדע. אביו של נשאת אדם טוב ונאמן למדינה, קשה לו קשה להתמודד עם המצב"".  מחמד יונס תושב ערערה הוסיף: ""כולנו מגנים את הרג נשאת מלחם. היו יכולים לירות ברגל. הוא מוכר כאדם שקט ולא כפי שמפרסמים בכלי תקשורת שונים. גם אני מגנה את הירי בתל אביב שבוצע על ידי ההרוג"". ","[http://images1.ynet.co.il/PicServer4/2016/01/08/6744804/67448030991041640360no.jpg, http://images1.ynet.co.il/PicServer4/2016/01/08/6744891/490_map2.jpg, http://images1.ynet.co.il/PicServer4/2016/01/08/6744890/222.jpg]"
"המחבל חוסל, המבלים חזרו לדיזנגוף","עם בירה ומוזיקה: שעות אחרי חיסול נשאת מלחם, נפתח פאב ""סימטא"" שבו רצח את אלון בקל ושמעון רוימי. שלי ועידו מת""א יצאו לבלות: ""חוזרים למסלול הרגיל"". שאדי שגדל בעכו הביע הזדהות: ""אף ערבי לא מקבל את מה שקרה כאן"""," חזרו לסימטא, אחרי חיסול המחבל  ביום שישי שעבר בצהריים אלון בקל,
	 אחד ממנהלי פאב ""סימטא"", אירח אורחים וחברים. אתמול הם שבו לבר, בלעדיו. שעות אחרי חיסולו של נשאת מלחם,
	 שרצח את בקל ואת שמעון רוימי
	 בפאב ברחוב דיזנגוף בתל אביב, סימטא פתח אתמול (יום ו') שוב את שעריו. לכולם.  שאדי מעכו, שמתגורר כבר שמונה שנים ברמת גן, הגיע למקום כדי להביע הזדהות: ""אף ערבי לא מוכן לקבל את מה שקרה כאן. זו מכה למדינה. זו הפעם הראשונה שלי כאן מאז שפתחו את המקום ובאתי להרגיש את הכאב של האחרים. אני מרגיש פה בתל אביב סבבה, לא מרגיש שונה. יש לי יותר חברים יהודים מערבים"".      שלי ועידו, בני זוג מתל אביב, החליטו להעביר את ערב שישי בסימטא, שעות לאחר חיסולו בערערה של האיש שרצח באותו מקום מנהל ואורח. ""זה מרגיש פה כאילו חוזרים למסלול הרגיל"", סיפרה שלי ואמרה כי גם חיסול מלחם סייע להחלטה להגיע לפאב: ""עידו חיכה שיתפסו אותו וחיכה לגושפנקה שזה נגמר. אפשר לחזור לשגרה, אפשר לחזור לפה"".    לפאב הגיעו גם עירית ובני משיח מחולון. ""אנחנו מטיילים הרבה ברחוב, אנחנו אוהבים את דיזנגוף. אחרי שתפסו את המנוול חזרנו לכאן כדי לחזק, לתמוך ולהזדהות"", אמרו.  אילן שאול מראשל""צ הגיע לראשונה לסימטא: ""הגעתי לכאן בגלל האירוע. אני לא מרגיש כאן עצבות גדולה, נרות הנשמה ליד זה הסימן היחידי שמצביע על מה שהיה כאן. בגדול זה כמו עוד יום שישי בתל אביב"".  לאחר חיסולו של מלחם, שאחרי הפיגוע רצח גם את נהג המונית אמין שעבאן, התברר כי הוא שהה בערערה במהלך כל השבוע האחרון והחליף שני מקומות מסתור. המחבל זיהה את לוחמי השב""כ והימ""מ המתקרבים למבנה שבו הסתתר בשכונת אלדהראת, יצא וניסה להימלט. בהמשך פתח באש לעבר הכוח בתת המקלע ששימש גם לרצח, אך הכוח השיב באש והרג את מלחם. ","[http://images1.ynet.co.il/PicServer4/2016/01/08/6744984/6744977098098640360no.jpg, http://images1.ynet.co.il/PicServer4/2016/01/08/6744980/6744975099099640360no.jpg, http://images1.ynet.co.il/PicServer4/2016/01/08/6744978/6744974099099640360no.jpg, http://images1.ynet.co.il/PicServer4/2016/01/08/6744891/490_map2.jpg]"
קורבן שני לסערה: רוכב טרקטורון נוסף נהרג,הלילה אותרה גופתו של תושב טמרה שנסחף עם רכבו בנחל ציפורי שבצפון. מוקדם יותר נהרג רוכב טרקטורון מעפולה שנסחף באזור עמק יזרעאל," הלילה אותרה גופתו של תושב טמרה, בן 37, שנסחף אתמול (ו') אחר הצהריים עם רכבו בנחל ציפורי בצפון. בני משפחה שהשתתפו בחיפושים זיהו את המנוח ונקבע מותו. מוקדם יותר אתמול נהרג רוכב טקטורון אחר,
	 בן 40 מעפולה, שנסחף גם הוא בזרם באזור עמק יזרעאל.  הגבר נסחף עם רכב שטח מסוג ""טומקאר"" בזרם מים עז בנחל ציפורי. הוא נכנס לנחל כדי לסייע לבני זוג שהג'יפ שלהם נתקע, נסחף ונעלם. שעות לאחר מכן הוא נמצא על גדת הנחל, לאחר שנסחף קרוב לקילומטר מהמקום שבו נכנס למים.  במפרץ חיפה, חילצו כוחות הכיבוי ללא פגע זוג שנתקע עם רכבו בתוך יובל של הקישון, שעלה על גדותיו כתוצאה מהגשמים העזים שירדו באזור.  המקום שבו נסחף הטרקטורון בשיטפון בעמק יזרעאל   למקום הוזעקו כוחות גדולים מאוד של משטרה, יחידות החילוץ ממים של כיבוי אש והצלה במחוזות חיפה והצפון, אנשי יחידת חילוץ גליל מערבי-כרמל וצוללנים. לדברי המחפשים, מדובר בתוואי שטח קשה מאוד בין השאר בשל הזרימה העזה. הנחל עלה אתמול על גדותיו וכמות סחף גדולה הצטברה באזורים אותם סרקו. מסוק של המשטרה צורף לחיפושים והאיר לכוחות בשטח.  חיליק מויאל, פרמדיק מד""א ממרחב ""כרמל"" שהשתתף בחיפושים וקבע את מותו, אמר כי מזג האוויר הסוער והסחף בנחלים מהווה סכנה ממשית ומתריע שלא להתקרב אליהם. ""לצערי, למרות ניסיונות האיתור והחיפוש הממושכים של כל כוחות החירום והחילוץ, הנפגע אותר כשהוא ללא רוח חיים. יש לנהוג במשנה זהירות במזג האוויר השורר ולהיות מודעים לסכנות השונות האורבות במקומות השונים"".    במקביל בוצע חילוץ נוסף, באזור שבין היישוב רכסים לצומת הצ'קפוסט במפרץ חיפה, סמוך לכביש דשנים. שני נוסעים בג'יפ ניסו לחצות את אחד מיובלי הקישון שעלו על גדותיהם, שקעו והחלו לטבוע. בני הזוג שהיו בג'יפ הצליחו לטפס עליו, וחולצו על ידי צוותי כיבוי שהגיעו למקום בסירות גומי. הם לא נזקקו לטיפול רפואי.  ","[http://images1.ynet.co.il/PicServer4/2016/01/08/6744696/67446954782581640360no.jpg, http://images1.ynet.co.il/PicServer4/2016/01/08/6744703/67447010927100640360no.jpg, http://images1.ynet.co.il/PicServer4/2016/01/08/6744917/6744914199199640360no.jpg, http://images1.ynet.co.il/PicServer4/2016/01/08/6744915/67449133994100640360no.jpg]"
"משקעי הסערה: יותר מ-50 מ""מ גשם בכנרת","כמויות נכבדות של גשם ירדו בצפון הארץ החל מהלילה שבין חמישי לשישי ובמהלך היום. שיא הגשם נרשם בניר העמק שליד עפולה עם 66.2 מ""מ. לתחזית המלאה"," המקום שבו נסחפו רוכבי הטרקטורון   יום גשום במיוחד
	 בצפון הארץ: 51.1 מ""מ של גשם ירדו מחצות הלילה בין חמישי לשישי ועד השעה 21:00 אתמול (יום ו') באזור צמח שבדרום הכנרת. המקום שבו נמדדה כמות הגשם הגדולה ביותר על ידי השירות המטאורולוגי הוא ניר העמק שליד עפולה, שם ירדו 66.2 מ""מ של גשם עד שעות הערב.  אבל מזג האוויר הסוער בצפון הארץ גבה שני קורבנות
	 - גבר כבן 40 מעפולה שנסחף בטרקטורון בשיטפון בעמק יזרעאל ליד כפר גדעון, וגבר בן 37 מטמרה שנסחף עם רכבו בנחל ציפורי.  אתר החרמון נפתח הבוקר למבקרים - ולא לגולשים. שלג ירד הלילה גם במפלס התחתון אך באתר אין תנאי גלישה.           ","[http://images1.ynet.co.il/PicServer4/2016/01/08/6744703/67447010927100640360no.jpg, http://images1.ynet.co.il/PicServer4/2016/01/08/6744355/6744349099099640360no.jpg, http://images1.ynet.co.il/PicServer4/2016/01/08/6744407/674439901001672640360no.jpg]"
לוחם ולוחמת ירו והרגו מחבלים שניסו לדקור במחסום,"בחסות דמדומי הבוקר במחסום בקעות שבאזור שכם, שני פלסטינים התקרבו עם סכינים - וחוסלו. בחטיבה שיבחו את החיילים מהגדוד המעורב החדש","ערנות החיילים מנעה פיגוע קטלני בחסות דמדומי הבוקר של שבת: שני מחבלים נורו למוות הבוקר במחסום בקעות, מזרחית לשכם, אחרי שניסו לדקור חיילים שעסקו בביטחון שוטף. כוח מגדוד ""אריות הירדן"" ירה לעברם והרג אותם. אף חייל לא נפגע במהלך האירוע.   שני המחבלים הגיעו ברכב מכיוון הצד המערבי, הפלסטיני, של המחסום (מאזור הכפר טובאס), יצאו מהמכונית והתנפלו בסכינים על לוחם ולוחמת מהכוח שבמעבר, בחסות דמדומי הבוקר. השניים זיהו זאת בזמן, שמרו על מרחק מהמחבלים וירו במדויק לעברם.  בהמשך נודע כי שני המחבלים הם מוחמד אבו מרים, בן 23 מהכפר ג'דיידה שליד ג'נין, וסעיד אבו אל-וופא, בן 38 מהכפר זאוויה שליד סלפית. צה""ל החזיר את גופותיהם לפלסטינים תוך זמן קצר, בהתאם לנוהג מהשבועיים האחרונים להחזרת גופות מחבלים לרשות.  בחטיבה המרחבית הבקעה שיבחו את תגובת הכוח מהגדוד המעורב החדש ,אריות הירדן, שהוקם והחל לתפוס את גזרת הביטחון השוטף הקבועה של צפון הבקעה רק בשנה האחרונה. זהו ניסיון הפיגוע הראשון שעמו התמודד הגדוד החדש. לפני כמה חודשים עצרו לוחמי הגדוד באותו אזור מחבלת שנשאה בכליה סכין, לאחר חיפוש.  בגזרה אחרת בשטחים, במהלך הלילה הרסו כוחות הצבא,
	 בשיתוף לוחמי משמר הגבול, את ביתו של המחבל מוהנד שפיק מוחמד חלבי בסורדא שמצפון לרמאללה. חלבי רצח את הרב נחמיה לביא ואת אהרן בנט בפיגוע דקירה בעיר העתיקה בירושלים לפני כשלושה חודשים, ונחשב כסמל פלסטיני שהצית את גל פיגועי הדקירה.  ניסיון הפיגוע האחרון בחיילים אירע שלשום, בצומת בית ענון שבאזור חברון. שלושה מחבלים התנפלו עם סכינים על כוח שהגיע לבדוק אותם. שלושתם נורו למוות.
	 לא היו נפגעים בקרב החיילים. ","[http://images1.ynet.co.il/PicServer4/2016/01/09/6745080/9_big.jpg, http://images1.ynet.co.il/PicServer4/2016/01/09/6745065/674506201000100490653no.jpg]"
אמו של אלון בקל השמיעה בבכי את ההקלטות שהשאיר לה,"ביום שאחרי חיסול המחבל שרצח את בנה אלון, סיפרה האם ניצה בבכי על הקשר המיוחד עם בנה והשמיעה שיר שהקליט לה בטלפון: ""הוא אמר לי שישמור עליי לעולמים"". איריס רוימי, אמו של שמעון שנרצח, זועמת על הטענות שהמחבל היה מעורער בנפשו: ""הוא הצליח להערים על כולם במשך שבוע"". משרד הביטחון הכיר במשפחות כנפגעי פעולות איבה","  משפחת בקל בכרמיאל: הקליט שיר לאימא  ""עמדנו פה בתפילת קבלת שבת ותוך כדי הקבלת שבת קיבלתי את ההודעה שבן הבליעל הזה חוסל,
	 והדבר הראשון שחלף בי היה 'יש'! ידעתי שעד שבת ייגמר החשבון. הדבר הראשון ששאלתי הוא אם מישהו משלנו נשרט. לא רצינו להוסיף עוד אחד למכה הקשה הזו"", כך אמר היום בצהריים דודו בקל, אביו של אלון
	 ז""ל, שנרצח בשבוע שעבר על ידי המחבל
	 שחוסל אתמול אחר הצהריים בערה. ""כל השבוע אני הולך עם הטלפון ובודק כל הזמן, רק לראות את המבזק הזה: נמצא, נתפס"".  במקביל, הערב החליט משרד הביטחון להכיר בשלושת קורבנות הפיגוע כנפגעי פעולות איבה. בשל כך, אגף נפגעי פעולות איבה במוסד לביטוח לאומי יהתחיל לטפל באופן מיידי במשפחות הקורבנות ולהעניק להן את מלוא הסיוע הניתן לנפגעי טרור.  מחר יקומו בני המשפחה מהשבעה ויעלו לפקוד את קברו הטרי של אלון. היום סיפרה אמו ניצה על הקשר המיוחד שהיה לה עם בנה. היא השמיעה הקלטה של השיר, ""אמא, תודה על מה שלי נתת"", שהקליט לה אלון בהודעה קולית במכשיר הסלולרי. ""אוהב אותך אימות, כפרה, שיהיה לך יום טוב"", הוא מסיים את ההקלטה.   הקלטה אחרת הוא מסיים בנשיקות. ""כל הנייד מלא בלבבות, ובאימות, אימות אימות. הוא אמר לי שישמור עליי לעולמים. והנה... היה לי חשוב שתבינו את הקשר החזק שיש לנו לעולמים. זה משוש חיי. כשטמנו את האוצר שלי, אמרתי שהוא משוש חיי, מחמל נפשי. זה אושר, זה וואו. זה אלון בקל, אלון שלי"", אמרה היום בכאב עצום.  בני המשפחה ביקשו להודות לכוחות הביטחון על המאמצים שעשו לאתר את המחבל. ""אנחנו שמחים שבמהלך המצוד אף אחד מכוחותינו לא נפגע"", אמר האח אבי. ""אנחנו ממש מודים לכל אלפי אנשי כוחות הביטחון מכל זרוע, מכל יחידה, שעסקו וחיפשו את מי שהיה צריך לחפש.  ""במהלך השבעה אנשים שאלו, חיפשו נקמה אבל כשאתה בפנים אתה מבין שזה לא משנה. הכאב שאנחנו חווים הוא בלתי נתפס. לאבד אח ועוד אח כזה.התחושה הזו, שנסגר החשבון, לא משנה שום דבר. זה לא שום זיק של תקווה. לנו היה עולם ומלואו, ופתאום חסר לנו חלק, אלון – זה לא משהו שאפשר בכלל לעכל, שאלון לא יהיה פה – והבחור הזה בכלל לא מעניין. לא שווה להזכיר אותו. לא ראוי"", אומר האח.  הלווייתו של אלון בקל בכרמיאל   הוא הוסיף כי צוואתו של אלון היא האחדות. ""אנחנו הרוב. אנשים שרוצים שיהיה כאן טוב. קמים בבוקר, עובדים קשה... אבל תכלס, מה כולם רוצים? שיהיה שמח, כיף, לחיות, ליצור וכמובן לאהוב. ולא פחות חשוב - להיות נאהבים. זה לא משנה מי אתה ומה אתה. זה לא משהו שמייחד ערבים, יהודים, אמריקאים, אסיאתיים... לא משנה איזה בידול תנסה ליצור, זה תקף לכולנו ולשם אנחנו צריכים לשאוף. זה מה שאלון היה רוצה. וזה מה שאנחנו ניישם כולנו"".  האם ניצה הוסיפה: ""מה שחשוב הוא שעטפו אותנו באהבה. ואנחנו מעריכים ומודים לכוחות הביטחון שעשו את מירב המאמצים כדי שלאף אחד לא תהיה אפילו שריטה – והצליחו. כולם היו פה, נשיא המדינה וכולם, אבל מה שחשוב הוא שהיו פה האנשים שבאמת אוהבים אותנו"".  איריס רוימי, אמו של שמעון רוימי ז""ל, התייחסה גם כן לחיסול המחבל אחרי צאת השבת: ""סמכתי על כוחות הביטחון וידעתי שהם יעשו הכול כדי למצוא אותו. החיסול נותן לי מעט נחמה, אבל זה לא יחזיר את הבן שלי לחיים. זו כן סגירת מעגל"".   האם שמחה שהמחבל לא נתפס חי. ""הוא היה נכנס לכלא, נהנה ממשכורת ומשתחרר באיזו עסקת חילופי שבויים. ידעתי שהבן שלי לא ינוח על משכבו בשלום עד שהרוצח ייתפס וייהרג"".  אמו של שימי: ""זה לא יחזיר את בני לחיים""   איריס רוימי זעמה גם על טענות משפחת המחבל על כך שהוא היה מעורער בנפשו. ""אם זה היה כך, הוא לא היה מצליח להתחבא שבוע שלום ולהערים על כולם. אנשים בטוח סייעו לו וצריך לתפוס גם אותו"".   לסיום היא מודה לבעלי פאב ""הסימטא"" על החלטתם לפתוח את המקום מחדש. ""אם הוא היה נסגר הייתי כועסת. זה הכוח שלנו והניצחון שלנו. היינו עטופים בשבוע האחרון בהמון חום ואהבה מכל עם ישראל. המחבלים רואים את האחדות הזאת וזה מרתיע אותם. חבל שאנחנו מאוחדים רק בנסיבות האלה"".  נטלי אוחנה, אחותו שמעון, סיפרה: ""נולדנו בהפרש של 11 חודשים, אנחנו כמו תאומים, תמיד חגגנו ביחד ימי הולדת. גדלנו ביחד, היינו חברים מאוד טובים. כשהודיעו לנו בחדר הארור הזה שהוא נפטר, היו צריכים להרים אותי קודם כל מהרצפה, אפילו לפני ההורים שלי. הרגשתי כמו בטריפ רע, אני עדיין מרגישה ככה. בהלוויה הסתכלתי על עצמי מבחוץ, כאילו זה לא קשור אליי. איך זה קרה אצלנו? אנחנו משפחה שידעה רק שמחות. לעולם כבר לא נהיה 100% יותר, אנחנו נהיה משפחה אחרת. החיים התהפכו לנו ברגע אחד. עכשיו אנחנו חלק מיום הזיכרון"".  אוחנה סיפרה על השבוע האחרון: ""זה לא מובן מאליו שכל עם ישראל הגיע. אבות ואמהות שכולים באו וניחמו אותנו. אנחנו נקיים את צוואתו ונחיה כמו שהוא חי – כמו הקעקוע שעל הזרוע שלו שבו נכתב בלטינית 'חיה את הרגע"". המשפחה תעלה מחר בבוקר לקברו של שימי בבית העלמין באופקים והם מתכננים להנציח אותו באמצעות הקמת חורשה על שמו בעיר, שהכסף עבורה ייתרם על ידי חברת הוט, ששימי עבד כמנהל במוקד שלה בבאר שבע.    אריאל נוסבכר, שחגג את יום הולדתו בפאב ""הסימטא"" עת נכנס אליו המחבל מלחם וירה בחוגגים, קיבלת את הידיעה על חיסולו בבית. ""היו עשרות וואטספים וטלפונים. הרבה חברים ומכרים התעניינו בשלומי ובדקו איך קיבלתי את הידיעה הזאת. היא המתיקה במעט את הגלולה המרה של כל השבוע הזה"", אמר. ""לא היה לי ספק לרגע שכוחות הביטחון יעשו את העבודה ויתפסו אותו"".  נוסבכר: ""חצי נחמה, המתקת הגלולה""    נוסבכר אמר כי במהלך השבוע שבו חיפשו אחר המחבל, ""חששתי לחייהם של אזרחים נוספים, תושבים בישראל בכלל ובתל אביב בפרט. מחבל חמוש מסתובב ברחבי העיר? הייתה שמועה שהתבצר בצפון תל אביב. אז שמחתי שלא היו עוד נפגעים, שמחתי שמיצו איתו את הדין"".  עוד סיפר כי הבעלים של הפאב ביקר את בני משפחתו, שישבו שבעה על מותו של שמעון רוימי
	 ו""כאילו ביקשו את ברכת הדרך. אמרנו להם שבהמשך לצוואתו של שימי ולאורך חייו שימשיכו ויחיו וישמחו. אנחנו לא ניכנע לטרור, לא נעצור את החיים שלנו ובכך נשרת את המטרה שלהם"". נוסבכר הוסיף כי ""חוץ מהחצי נחמה והמתקת הגלולה, זו בעצם סגירת מעגל אם אפשר לקרוא לזה כך. בסוף את שימי ואלון זה לא יחזיר, את הפצועים כנראה זה לא יחזיר לאיתנם בקרוב למרות שאני מתפלל שכן, אבל כמו שאמרתי לפחות לא היו עוד נפגעים. הטרגדיה הייתה גדולה מאוד, אבל מבחינתי היא הייתה יכולה להיות הרבה יותר גדולה"".  מסדה עשור, סבתו של שמעון רוימי, סיפרה כי שמועות על חיסולו של המחבל הגיעו לאוזניהם כבר לפני כמה ימים. לדבריה, ""אז מתוך שיא הכאב, הייתה פה התפרצות של שמחה ומחיאות כפיים. אבל מאוחר יותר התברר שזו הייתה טעות, ונפלנו בחזרה. אתמול אבן נגולה מעל לבנו"".  עשור הדגישה: ""הכאב נותר, אעבל זו חצי נחמה לדעת שהמחבל לא יוכל לעשות עוד פיגועים ויהיו עוד הורים שכולים. אני חוששת מיום המחר. אני כסבתא כואבת פעמיים – את האובדן של הנכד ואת הכאב של הבת. איך היא תתמודד? החיים שלנו השתנו. לא צריך להאשים אף אחד במה שקרה"". ","[http://images1.ynet.co.il/PicServer4/2016/01/09/6745572/24_big.jpg, http://images1.ynet.co.il/PicServer4/2016/01/09/6745606/3_big.jpg, http://images1.ynet.co.il/PicServer4/2016/01/07/6743001/67429730100092640360no.jpg, http://images1.ynet.co.il/PicServer4/2016/01/01/6730399/170.jpg]"
"מנהיגים מקרטון נגד הטרור: ""איפה העולם?""",דמויות קרטון של מנהיגי העולם הוצבו ברחוב דיזנגוף בסיומה של צעדת מחאה שקיימו עשרות מפגינים נגד שתיקת המנהיגים לאחר הפיגוע בתל אביב,"   מחאה בתל אביב: ""איפה מנהיגי העולם?""  עשרות מפגינים, רבים מהם חברי הקהילה האיטלקית-יהודית בישראל, שִחזרו אתמול (שבת), בעזרת דמויות קרטון, את צעדת התמיכה של מנהיגי העולם אחרי פיגועי הירי בפריז בינואר ובנובמבר האחרונים.  את צעדת המחאה יזמו בפרויקט דרייפוס, ארגון איטלקי שפועל ללא מטרות רווח, כדי למחות נגד שתיקת מנהיגי העולם והתקשורת הבינלאומית בעקבות פיגוע הירי
	 שביצע המחבל נשאת מלחם בתל אביב.  הצועדים החזיקו בידיהם דמויות קרטון של מנהיגי העולם ""הנעדרים"" ושלטים שעליהם נכתב ""איפה העולם"". הם צעדו לאורך רחוב דיזנגוף עד לבר הסימטא, ושם הסתיימה ההפגנה בשירת התקווה.  פרויקט דרייפוס שם לעצמו מטרה להילחם בדעות הקדומות ובתדמית השלילית של ישראל בעולם ונגד האנטישמיות, תוך דיאלוג בין-דתי והידברות בין יהודים למוסלמים. ","[http://images1.ynet.co.il/PicServer4/2016/01/10/6746449/67464420100791640360no.jpg, http://images1.ynet.co.il/PicServer4/2016/01/10/6746448/67464410100084640360no.jpg, http://images1.ynet.co.il/PicServer4/2016/01/10/6746447/6746440099286640360no.jpg, http://images1.ynet.co.il/PicServer4/2016/01/10/6746444/674643901001599640360no.jpg, http://images1.ynet.co.il/PicServer4/2016/01/10/6746443/67464380991498640360no.jpg]"
אימה בבית: חולדה נשכה תינוק בפניו,"חולדה שהתגנבה לדירה בקומה ראשונה בבניין בראשון לציון נשכה תינוק בן חמישה חודשים. אביו לאולפן ynet: ""זה סיוט, אני חולם על החולדות"""," אביו של התינוק שננשך מדבר   זה קרה בחמישי בערב. ולדימיר סטורוסטין, תושב ראשון לציון,
	 ישב להנאתו בסלון ביתו כשלפתע שמע בכי חזק מכיוון החדר שבו ישן בנו בן ה-5 חודשים. כשהגיע למקום לא האמין למראה עיניו - פניו של התינוק כוסו בדם ועליהם ישבה חולדה, שנשכה את הפעוט.  ""הייתי בסלון עם אוזניות ופתאום שמעתי את הבכי של התינוק"", סיפר ולדימיר לאולפן ynet. ""עברו כמה שניות ואני מבין שזה לא בכי רגיל, הוא צורח. רצתי וראיתי תמונה מזעזעת. אני לא יודע איך לתאר את זה אפילו. הילד היה כולו בדם ועליו ישבה חולדה"".  האב הזמין מיד אמבולנס, וזה פינה את התינוק לבית החולים אסף הרופא. ""עכשיו הוא בסדר"", סיפר. ""למזלנו, החולדה הייתה בריאה. מסרתי אותה למכון הווטרינרי לנתיחה ומסרו לי שאין לה מחלות"".  כשנשאל מה הדבר הראשון שעלה לו בראש כשראה את התמונה המזעזעת, השיב ולדימיר: ""לא עלה לי שום דבר בראש, אלא רק איך להציל את התינוק. אני מנסה לשכוח את היום הזה. קשה לי אפילו לספר על זה. ישר חשבתי לעזוב את האזור, אבל אני לא רוצה. אני אוהב את השכונה והכול פה מצוין חוץ מהדיירים החדשים שהגיעו - החולדות"".  ומה בנוגע לעיריית ראשון לציון? ""מישהו לא עשה את העבודה שלו"", טוען ולדימיר. ""הבנתי מעובדים של העירייה שהיו ארבע התרעות באזור שלנו וזה לא טופל. מדי פעם פגשתי את החולדות ברחוב ובחניה שלנו"".  בתגובה לפוסט בפייסבוק כתבו כמה גולשים נוספים מראשון לציון כי נתקלו בחולדות בביתם.  מעיריית ראשון לציון נמסר בתגובה: ""אנחנו מאחלים לפעוט רפואה שלמה והחלמה מהירה. מפקח הדברה אכן הגיע בבוקרו של יום שישי למקום ומיד איתר בחצר הבניין מחילה שנפערה סמוך מאוד למערכת הביוב. יחידת ההדברה העירונית נותנת מענה לכל פנייה ומטפלת גם בשטח פרטי כעזרה ראשונה וללא כל עלות"". ",[http://images1.ynet.co.il/PicServer4/2016/01/10/6746634/Untitled-3_wa.jpg]
"תיעוד מחיפה: רכב התהפך, הנהגת לא נפגעה","התהפכות מכונית שנסעה בדרך פרויד המעוקלת תועדה במצלמה שהייתה ברכב שנסע מאחור. ""הנהגת הייתה קצת בהלם, אבל די רגועה"""," התהפכות בחיפה  הירידה מהכרמל מערבה, בדרך פרויד שבחיפה,
	 גבתה בשנים האחרונות קורבנות רבים בנפש. השילוב של ירידה חדה ופיתולים גרם במהלך השנים למספר תאונות
	 מהקשות שידעה העיר. אתמול (שבת) אירעה בירידות אלה תאונה נוספת, רכב התהפך על גגו לאחר שהחליק באחד הסיבובים. למרבה המזל לא היו קורבנות בנפש. התאונה תועדה במצלמת וידאו מהרכב שנסע מאחורי הרכב שהתהפך.  ""הגענו מנווה שאנן ובחורב התחלנו לרדת בדרך פרויד"", סיפר אלירן עימנואל, שברכבו מותקנת המצלמה. ""הכביש עוד היה רטוב מהגשמים, ונסענו במהירות של כ-50 קמ""ש. להערכתי גם הרכב שלפנינו לא חרג מהמהירות המותרת. באיזשהו שלב, בסיבוב, ראיתי לפתע את הרכב מולנו מתהפך. אני ראיתי את זה שבריר שנייה אחרי שזה קרה, כי העיקול הסתיר לי את ההתהפכות עצמה. החברה שלי, שישבה לימיני, ראתה יותר טוב ממני"".  הצעיר הוסיף כי בזכות העובדה שנסע במהירות סבירה, לא היה צורך בבלימת חירום. הוא יצא מיד מהרכב כדי לסייע לנוסע הרכב ההפוך. ""דלת הנוסע שהייתה קרובה אליי יותר לא נפתחה. עשיתי עיקוף והגעתי לדלת הנהג. הנהגת הייתה חגורה והחגורה ליפפה אותה, והיא לא הצליחה לפתוח אותה בכוחות עצמה. כמו כן, כרית האוויר שלה נפתחה. אמרתי לה שתשכב לרגע, העברתי את החגורה מעל לראשה וככה היא הצליחה לצאת. היא הייתה קצת בהלם אבל די רגועה בסך הכול. למרבה המזל היא לא נפגעה"", סיפר.  אלירן העלה את סרטון התאונה לעמוד פייסבוק של צילומים מחיפה. לדבריו, ""הצילום עצמו פחות חשוב, המסר של נהיגה זהירה ואיטית באזורים כאלה חשוב יותר"". ",[http://images1.ynet.co.il/PicServer4/2016/01/10/6747019/674701413774299640360no.jpg]
"ייתכנו שיבושים בנתב""ג: עובדי התיאום שובתים","הנהלת רשות שדות התעופה טוענת שאנשי מרכז התיאום פתחו ב""עיצומים פראיים"" מבלי לקבל את אישור ההסתדרות. היא צפויה לפנות לבית הדין לעבודה","הנהלת רשות שדות התעופה טוענת היום (א') שהעובדים במרכז התיאום שלה פתחו ב""עיצומים פראיים"" מבלי לקבל את אישור ההסתדרות להכרזת סכסוך עבודה. באופן רשמי מכחיש ועד עובדי הרשות שהוא נוקט עיצומים. אם הצדדים לא ידיעו לפתרון צפויה פגיעה בלוח הטיסות בנתב""ג,
	 שיבושים ועיכובים.     עובדי מרכז התיאום יושבים במגדל הפיקוח הקטן של שדה התעופה ואחראים בין היתר על אישורי טיסה, רחבות חניה, תנועה בשטח האווירי, אישורי תנועה של כלים לוגיסטיים ועוד.    לפני כשלושה שבועות עמד נתב""ג
	 בפני עיצומים כבדים במסגרת השביתה הגדולה שתוכננה במשק. אולם בשל הסכמים שאליהם הגיעו ההסתדרות ומשרד האוצר, נמנעה השביתה והנזק לנוסעים היה מזערי. ",[http://images1.ynet.co.il/PicServer4/2016/01/10/6747727/Untitled-2wa.jpg]
"חשד להצתה: שריפה פרצה במשרדי ""בצלם""","סמוך לשעה 22:00 פרצה שריפה במבנה בירושלים. לפי הכבאות מוקד האש בקומה שבה פועל ארגון השמאל - וייתכן שהמקום נפרץ. נזק כבד נגרם למשרדים. הכבאים חילצו אדם שנלכד בקומה הרביעית, מצבו קל מאוד. ""בצלם"": ""אם מדובר בהצתה - זו תוצאה של גל ההסתה שמקורו בממשלה"""," זירת השריפה בבניין שבו שוכנים משרדי ""בצלם""  שריפה פרצה אמש (יום א') בבניין בירושלים שבו נמצאים משרדי ארגון ""בצלם"".
	 ממלא מקום מפקד שירותי הכיבוי בירושלים, איל כהן, אמר כי מוקד השריפה הוא במשרדי ארגון השמאל ונבדק חשד להצתה. ""היה מוקד רציני במשרדים של 'בצלם'"", ציין. נזק כבד ניכר אחרי הכיבוי - וניתן לראות אותו בסרטון שבתחילת הכתבה.    הבוקר נותרו המשרדים סגורים בהוראת המשטרה עד לכניסת החוקרים, והוצב מאבטח בכניסה לבניין. בחודשים האחרונים הוצבו מאבטחים בבניין לסירוגין למספר ימים, בעקבות איומים על ""בצלם'.  דוברת הארגון, שרית מיכאלי, אמרה הבוקר: ""'בצלם' מאוים בטלפונים ובאימייל באופן קבוע. מדי פעם מתקבלות שיחות, אבל אני לא מכירה איום ספציפי. אם אכן יתברר שמדובר בהצתה אי אפשר לראות אותה מנותקת מההקשר הציבורי, גל ארוך של הכפשה, שהמקור שלה בממשלה, ובהחלט יצרה אווירה שלילית מאוד נגד ארגוני זכויות אדם ובטח נגד הכיבוש. במצב הנוכחי הממשלה מנהלת קמפיין נגד ארגוני זכויות אדם. אנחנו לא ארגון אהוד במיוחד ובכל מקרה אנחנו זהירים כי עדיין לא ברור שמדובר בהצתה. אנחנו נשתף פעולה עם כל מה שיידרש"".  אמש נמסר בתחילה כי יש חשש ללכודים, אך מהר מאוד התברר כי אדם שהיה בקומה רביעית במבנה חולץ, ומלבדו לא היו אנשים במקום. האיש, חזן בבית הכנסת הנמצא בקומה השלישית במבנה, פונה לקבלת טיפול בבית החולים הדסה עין כרם עקב שאיפת עשן ומצבו הוגדר קל מאוד.  עובדת בבניין של ""בצלם"": ""זה היה צפוי""      לפי ממצאים ראשוניים התחזק החשד שמדובר בהצתה, אך רק במהלך היום יכריע בעניין חוקר שריפות. על פי הכבאות, השריפה התחילה בקומה שבה נמצאים משרדי ""בצלם"", ועלתה מעלה. בקומה 1 מבואה שמובילה לשני משרדים, אחד מהם של בצלם, ובו נמצא מוקד פרוץ האש. מכיוון שהמוקד היה בתוך הבניין, ייבדק גם חשד לפריצה.   עוד נמסר מהארגון: ""בשעה שפרצה השריפה לא היה איש במשרדי 'בצלם', אולם מכבי האש פינו לכודים מקומות עליונות בבניין, שאינם עובדי בצלם. למרבה המזל איש לא נפגע. מובן שהנזק למשרדנו לא ימנע מאיתנו להמשיך בעבודתנו לתיעוד עוולות הכיבוש וחשיפתן"". פרופ' דני ברום, מנהל מרכז לטיפול בנפגעי פסיכוטראומה שנמצא קומה מעל משרדי ""בצלם"" במבנה, אמר: ""זה נראה כמו טרור. ניסיון להפחיד"". הוא סיפר כי ""לא היה פה אירוע חריג עד עכשיו. עם זאת אין פה אבטחה. אני יודע מה זה טרור והפחדה מהעבודה כאן במרכז"".  בני רענאי, העובד במשרד רואי חשבון שנמצא מתחת לקומה שבה שוכנים משרדי ""בצלם"", סיפר שבמשרדו ""הכול בסדר, לא נגרם נזק. למשרדים שלידי נגרם נזק. לא הצלחתי לראות אם נגרם נזק ל'בצלם'"".  איזבל רוזנבאום ברכה, עובדת רשות העתיקות שגם כן נמצאת בבניין המשרדים של ""בצלם"" סיםרה הבוקר שלא הופתעה מהאירוע: ""זו הרגשה לא נעימה, אבל זה היה צפוי. אנשים שמגיעים אלינו בדרך כלל מתלוננים שהשכנים שלנו זה 'בצלם'. אבל אנחנו חיים איתם בשכנות טובה ואין שום בעיות"".    אביחי , עד ראייה, סיפר: ""העשן יצא מהקומה השלישית והכבאים פרצו פנימה. היה לכוד בקומה הרביעית. הוא הסתכל מהחלונות הרחוקים, היכן שלא הייתה שריפה וצעק שהוא לא יכול לצאת בגלל העשן. פתחו את כל החלונות שייצא כל העשן החוצה ואז הגיעו אליו פיזית וחילצו אותו"".  ""בצלם"", כך על-פי אתר האינטרנט של הארגון, ""פועל זה למעלה משני עשורים למען זכויות האדם בגדה המערבית וברצועת עזה וכדי להבטיח עתיד שבו יחיו ישראלים ופלסטינים בחירות ובכבוד"". ","[http://images1.ynet.co.il/PicServer4/2016/01/11/6748637/67486300990100640360no.jpg, http://images1.ynet.co.il/PicServer4/2016/01/11/6748791/674878701000100640360no.jpg, http://images1.ynet.co.il/PicServer4/2016/01/11/6748635/67486310990100640360no.jpg, http://images1.ynet.co.il/PicServer4/2016/01/10/6748487/6748482099589640360no.jpg, http://images1.ynet.co.il/PicServer4/2016/01/10/6748489/67484830991094640360no.jpg, http://images1.ynet.co.il/PicServer4/2016/01/10/6748504/67484970991599640360no.jpg, http://images1.ynet.co.il/PicServer4/2016/01/10/6748499/67484940991599640360no.jpg]"
הזנחה מתמשכת: עובש ונזילות בדירות עמידר,"קשישים נזקקים וניצולי שואה נאלצים להתמודד עם נזילות מתקרת בתיהם בדיור הציבורי בכפר סבא. עובש ורטיבות מצטברים במשך חודשים, ולטענתם ""עמידר לא עושה דבר"". בחברה הממשלתית טוענים: ""הכול מוכר ומטופל""","  ""עמידר לא מתקנת את הנזקים""   קשישים המתגוררים בבית דיור מוגן בכפר סבא, שמפעילה החברה הממשלתית לדיור הציבורי ""עמידר"", מתלוננים על נזילות, רטיבות, עובש ובעיות חשמל הנמשכים כבר כמה חודשים בדירות רבות בבניין שמאכלס עשרות דיירים. מדובר בקשישים נזקקים שרובם עלו לישראל ממדינות חבר העמים, חלקם ניצולי שואה, שזוכים לסיוע במגורים מהמדינה נוכח מצבם.  לדברי כמה מהם, למרות תלונות חוזרות ונשנות לעמידר במשך חודשים הליקויים לא תוקנו. ""אנחנו סובלים אבל לאיש לא אכפת"", אמר ניצול שואה בן 91. יותר מ-20 דיירים דיווחו על הבעיות.  ""מים מטפטפים מהתקרה"". דירת עמידר בכפ""ס  לפחות באחד המקרים ה""טיפול"" של החברה המשכנת כלל ניתוק מזרם החשמל למשך כמה ימים. מיכאל, נכדה של לוסיאנה דימשיץ בת ה-78, שבדירתה נותק החשמל, סיפר ל-ynet כי בדירתה התגלו נזילות ורטיבות כבר בחודש אוקטובר, אך הן לא תוקנו גם לאחר כמה פניות.  לדבריו, השבוע הנזילות החמירו ולמקום נשלח טכנאי של עמידר. ""הגיע נציג, ניתק לה את החשמל והלך. כשבאנו הרמנו את הפקקים חלקית כדי שאיכשהו היא תוכל לחיות, אבל יש נזילות בכל הבית, ורטיבות. הגיע שוב פעם טכנאי וניתק לה את התנור והכיריים. עכשיו היא גם לא יכולה להכין שום דבר לאכול! כל הפניות לעמידר נתקלות בחומה. אף אחד לא עושה שום דבר"".  בעמידר טוענים כי הוצע לדימשיץ לעבור לדירה אחרת במבנה, אך לדברי הנכד, מדובר בדירה ריקה מריהוט ולא נקייה. הוא הוסיף כי על פי ההצעה על סבתו היה ""להעביר"" את תכולת דירתה בעצמה.  פיליפ טסלר, ניצול שואה בן 91, מתגור אף הוא בבניין. אצלו בעיות הרטיבות, העובש והנזילות נמשכות כבר חודשים. ""פנינו הרבה פעמים אבל לא פתרו את הבעיה. אנחנו סובלים ולאיש לא אכפת"", אמר.  לדברי דיירת אחרת, ""הליקויים כוללים עובש, לחות ופטריות. אנחנו חיים בתנאים לא טובים. התלוננו שוב ושוב אבל לא נעשה דבר"", הדגישה.  מחברת עמידר נמסר בתגובה: ""המקרה מוכר ומטופל באופן אישי על ידי מנהל הסניף המקומי. מאחר שהרטיבות נמצאת בגג המבנה, תיקון מסיבי דורש אישור תקציבי במשרד הבינוי והשיכון. ללקוחה הוצע לעבור לדירה אחרת עד לסיום התיקונים, אך היא סירבה"".  עוד הודיעו כי אנשי מקצוע נשלחים לבצע תיקונים במבנה ומשרד השיכון מעורב אף הוא בעניין. ""עמידר תעשה כל שבאפשרותה על מנת לספק פתרון מהיר"".    ","[http://images1.ynet.co.il/PicServer4/2016/01/06/6739709/6739667099099640360no.jpg, http://images1.ynet.co.il/PicServer4/2016/01/06/6739698/6739662099099640360no.jpg, http://images1.ynet.co.il/PicServer4/2016/01/06/6739677/6739656099099640360no.jpg]"
"השריפה ב""בצלם"": לא הצתה, קצר","מחקירת שירותי הכיבוי בירושלים עולה כי האש במשרדי ארגון השמאל פרצה אמש כתוצאה מ""כשל במערכת החשמל"". מהארגון נמסר: ""נושמים לרווחה וחוזרים לשגרה""","  דוברת ""בצלם"": ""מאוימים על בסיס יומיומי""   שירותי הכבאות בירושלים, החוקרים את נסיבות פרוץ השריפה אמש
	 במשרדי ארגון ""בצלם""
	 בבירה, הודיעו היום (ב') כי הדליקה נגרמה בשל קצר חשמלי במקום, ולא בעקבות הצתה כפי שנחשד בתחילה. מדוברות הכבאות נמסר: ""מחקירה ראשונית שמבוצעת על-ידי צוות החקירה המיוחד של כבאות והצלה ירושלים נבדק כיוון בהסתברות גבוהה כי השריפה החלה בעקבות כשל חשמלי במערכת החשמל במשרדים"".  בעקבות הודעת שירות הכבאות נמסר ארגון ""בצלם"": ""אנחנו נושמים לרווחה עם ההודעה שככל הנראה מדובר בקצר חשמלי. אנחנו חוזרים לשגרה"".  זירת השריפה בירושלים, אתמול  אך מוקדם יותר סיפרו עובדי הארגון שהם לא הופתעו כשראו את התמונות ממשרדם שנשרף אמש בירושלים. ""אני רגילה לשיחות נאצה על הבוקר"", סיפרה סול רפאל, אחת מעובדות הארגון, ""אנחנו מקבלים יחס עוין, תמיד קיים אצלנו חשש שיפגעו בנו"". דוברת הארגון סיפרה כי הארגון ועובדיו מאוימים באופן קבוע: ""הממשלה יצרה אווירה שלילית ומנהלת קמפיין נגד ארגוני זכויות אדם"".   ""מאוד קשה ועצוב להגיע הבוקר"", סיפרה רפאל, העובדת בארגון השמאל זה שש שנים. היא סיפרה על שגרת האיומים שלה נתונים עובדי ""בצלם"": ""אני רגילה על הבוקר לשיחות נאצה – אנשים שמתקשרים ומנתקים או מקללים ודברים כאלה. זה לא תמיד על בסיס יומי, זה תקופתי. אנחנו מקבלים יחס מאוד עוין. זה בדרך כלל קללות מאוד עסיסיות, לפעמים דברים קצת יותר ספציפיים לגבי דברים מיניים שעושים, מה צריך לעשות בעצם לעובדי 'בצלם' ודברים כאלה"". רפאל סיפרה כי התקופות שבהן מתקבלים יותר איומים על הארגון ועובדיו הן בעיקר כאשר מתפרסמים דו""חות או תחקירים מיוחדים עם נתונים על מצב זכויות האדם בשטחים, או כאשר מתרחשים אירועים יותר חריגים. ""זה קשה, זה גורם לך לאיזשהו חשש להיפגע"", חידדה.   עם זאת הבהירה העובדת כי האיומים הקשים לא מונעים מהעובדים להמשיך בעבודתם. ""כמו שאמרו פעם, 'עם הנצח לא מפחד מדרך ארוכה', אז זה מה שאני חושבת"", אמרה. ""אני חושבת שזה דווקא מראה כמה לא צריך לפחד מאלימות וכמה צריך בעצם להמשיך לחקור את ההפרות של זכויות אדם שבשטחים, וכמה העבודה של 'בצלם' חשובה ושלא ניתן שישתיקו אותנו"".  הבוקר נותרו המשרדים סגורים בהוראת המשטרה עד לכניסת החוקרים, והוצב מאבטח בכניסה לבניין. בחודשים האחרונים הוצבו מאבטחים בבניין לסירוגין למספר ימים, בעקבות האיומים על הארגון. אמש נמסר בתחילה כי יש חשש ללכודים, אך מהר מאוד התברר כי אדם שהיה בקומה רביעית במבנה חולץ, ומלבדו לא היו אנשים במקום. האיש, חזן בבית הכנסת הנמצא בקומה השלישית במבנה, פונה לקבלת טיפול בבית החולים הדסה עין כרם עקב שאיפת עשן ומצבו הוגדר קל מאוד.  ""הגעתי בשמונה וחצי בערב לנקות, כרגיל. שמעתי זעקות וחשבתי שזה בא מהמשרד שאיפה שאני עובד"", סיפר החזן, ליאור לוי, שחולץ אתמול מהמקום. ""20 דקות אחרי זה התחלתי להריח שריפה. יצאתי מהמשרד וראיתי הרבה עשן, התחבאתי בסוף המשרד"".   לאחר שהבחין בעשן ניסה לברוח, אך מצא את עצמו כלוא במשרד: ""לא הצליח לא, אי אפשר היה לצאת. פתחתי חלון והוצאתי את הראש בשביל לנשום משהו. זה היה קשה"". לאחר שעה הצליחו כוחות הכיבוי לעלות אל לוי ולחלץ אותו. ""שעה שלמה הייתי שם, צעקתי 'הצילו'"", סיפר. ""הם היו למטה, ואי אפשר היה אפילו להביא סולם. עד עכשיו אני חושב על זה, חשבתי שאני אמות, באמת"".  דוברת הארגון, שרית מיכאלי, אמרה הבוקר: ""'בצלם' מאוים בטלפונים ובאימייל באופן קבוע. מדי פעם מתקבלות שיחות, אבל אני לא מכירה איום ספציפי. אם אכן יתברר שמדובר בהצתה אי אפשר לראות אותה מנותקת מההקשר הציבורי, גל ארוך של הכפשה, שהמקור שלה בממשלה, ובהחלט יצרה אווירה שלילית מאוד נגד ארגוני זכויות אדם. במצב הנוכחי הממשלה מנהלת קמפיין נגד ארגוני זכויות אדם. אנחנו לא ארגון אהוד במיוחד ובכל מקרה אנחנו זהירים כי עדיין לא ברור שמדובר בהצתה. אנחנו נשתף פעולה עם כל מה שיידרש"".  עובדת בבניין של ""בצלם"": ""זה היה צפוי""   אתמול נמסר מארגון ""בצלם"": ""אנחנו ממתינים לתוצאות החקירה כדי לדעת אם מדובר בהצתה. אם אכן יתברר שמדובר בהצתה הרי שזו תוצאה ישירה של גל ההסתה נגד ארגון 'בצלם' באווירה הציבורית כמו שקיימת כיום נגד הארגון. אם אכן זו הצתה הרי שהיא גם יכלה לסכן את חייהם של אנשים שהיו בבניין ושאינם קשורים לארגון. למרבה המזל איש לא נפגע. מובן שהנזק למשרדנו לא ימנע מאיתנו להמשיך בעבודתנו לתיעוד עוולות הכיבוש וחשיפתן"".  איזבל רוזנבאום ברכה, עובדת רשות העתיקות שגם כן נמצאת בבניין המשרדים של ""בצלם"" סיפרה הבוקר שלא הופתעה מהאירוע: ""זו הרגשה לא נעימה, אבל זה היה צפוי. אנשים שמגיעים אלינו בדרך כלל מתלוננים שהשכנים שלנו זה 'בצלם'. אבל אנחנו חיים איתם בשכנות טובה ואין שום בעיות"".  יותם ברום מירושלים, בנו של פסיכולוג העובד בבניין של משרדי ""בצלם"" כתב בעמוד הפייסבוק שלו: ""אתמול בלילה שרפו את המשרדים של אבא שלי. לא, הוא לא עובד ב'בצלם', הוא פסיכולוג ומנהל מרכז לטיפול בטראומה שמוביל דברים מדהימים. פרויקט מרכזי של המרכז הוא פרויקט בשיתוף עם הצבא שמטפל בחיילים מהיחידות הקרביות ביותר בצה""ל שחוו חוויות קשות.  ""אז למה שרפו את המשרדים שלו? הציתו את המשרדים של 'בצלם' ופגעו במשרדים שלהם. את כל הדברים המדהימים שהמרכז שאבא שלי מנהל צריך לעצור, ואת התיקון שהמרכז מוביל צריך להשבית. התחושות הבוקר קשות, מותר וחשוב שיהיו מחלוקות אבל ההרס והאלימות הורסים פה כל חלקה טובה. עצוב ומפחיד שיש אנשים שמוכנים להקריב את כל מה שבונים פה כדי לפגוע במי שלא מסכים איתם. אבל מתוך הפחד והעצב צריך לגייס את הכוחות ולהפעיל לחץ ציבורי לעשות פה שינוי, כי כרגע אנחנו בתהליך הדרדרות במדרון תלול מאוד"". ","[http://images1.ynet.co.il/PicServer4/2016/01/11/6748876/67488710990100640360no.jpg, http://images1.ynet.co.il/PicServer4/2016/01/11/6748945/674894001000100640360no.jpg, http://images1.ynet.co.il/PicServer4/2016/01/11/6748806/674880301000100640360no.jpg, http://images1.ynet.co.il/PicServer4/2016/01/11/6748809/674880501003768640360no.jpg, http://images1.ynet.co.il/PicServer4/2016/01/11/6748778/6748772099892640360no.jpg, http://images1.ynet.co.il/PicServer4/2016/01/10/6748511/6748492099099640360no.jpg]"
ערבים - וישראלים: 1.7 מיליון שאלות אחרי הפיגוע,"המחבל נשאת מלחם מערערה הציף שאלות קשות לגבי החיים המשותפים. איתור מחבלים פוטנציאלים, הנשק הבלתי חוקי, הקיפוח וההזנחה, והאם תוכנית החומש הממשלתית תעזור? התמונה הקשה והפתרונות האפשריים"," חיפושים בערערה, אתמול  הפיגוע בפאב הסימטא בתל אביב שביצע נשאת מלחם
	 העלה כמה שאלות קשות לגבי המשך החיים המשותפים של יהודים וערבים במדינה. איך משליטים סדר ביישובים הערביים ואוספים מהם את הנשק הלא-חוקי?
	 מה עושים כדי למנוע מעבר של קיצונים לדאעש
	 ואיך אפשר לעקוב אחרי ""מוּעדים לטרור"" כמו מלחם? האם עושים מספיק לצמצום הפער בין המגזר היהודי לערבי, והאם תוכנית החומש הממשלתית שמוערכת
	 ב-15 מיליארד שקל מספיקה? איך מקרבים בין יהודים לערבים ועוצרים את כדור השלג של אובדן האמון? השר לענייני ירושלים זאב אלקין,
	 חבר הכנסת אחמד טיבי,
	 ובכיר השב""כ לשעבר, ירון בלום, מנסים לתת תשובות למצב המורכב.   השר אלקין אומר ל-ynet כי הפעילות לצמצום הפערים החברתיים-כלכליים במגזר הערבי היא אינטרס גם של הכלכלה הישראלית. ""כולם ירוויחו מזה שערביי ישראל ישולבו בשוק התעסוקה, תיווצר התקדמות מבחינה חינוכית וגם מבחינת השמירה על החוק. לא יכול להיות שמדינת ישראל במאה ה-21 תהיה מערב פרוע"".    לדברי אלקין, התוכנית לצמצום פערים דורשת בין היתר השקעת משאבים בתחנות משטרה ביישובים הערביים. ""זה לטובת המגזר עצמו, לא יעזרו השקעות כלכליות ללא חוק וסדר כי עסקים לא יבואו למקום כזה. צריך שהמשטרה תתייחס למגזר הערבי בדיוק כמו שהיא מתייחסת למגזר היהודי. גם במזרח ירושלים יש את אותן בעיות ואפילו בצורה חריפה יותר. המשטרה חייבת לקבל כלים רציניים במסגרת התוכנית, וכמובן צריכה להיות דרישה מהרשויות הערביות להקפיד על שמירת החוק"".  השר הוסיף כי ""התוכנית רצינית מאוד, אבל תמיד אפשר לעשות יותר כי הפערים הם גדולים. זו תוכנית חסרת תקדים, לא הייתה כזו בממשלות ימין ולא בממשלות שמאל. אנחנו פועלים בהתאם לבקשת ראש הממשלה להוסיף ולשנות, כדי שהתוכנית תבטיח צמצום פערים לא רק בתחום הכלכלי-חברתי, אלא בכל התחומים. אני חושב שמי שרוצה ועושה מאמצים להשתלב צריך לקבל תמרוץ יתר מתוך המשאבים המושקעים, כדי לקדם את המגזר הערבי. במקביל, חשובים לא פחות הם ההשקעה והמעקב אחרי מה שקורה במערכת החינוך, כי לצערי חלק מהבעיות נובעות משם. הדברים נכונים שבעתיים במזרח ירושלים"".   ירון בלום, בכיר לשעבר בשב""כ, אומר ל-ynet כי 99 אחוז מערביי ישראל הם אזרחים נאמנים למדינה, שרוצים להשתלב בחברה הישראלית ולהיות אזרחים שווי זכויות וחובות. ""הם מרגישים מקופחים. חלק מזה נובע מהזנחה של עשרות שנים מצד גורמי ממשל או מדיניות משרדי הממשלה כלפי הרשויות הערביות, שגרמו לפערים בין החברה היהודית לערבית. בנוסף, גם חלק מהתחום המוניציפלי במגזר הערבי לא נוהל בצורה חוקית"".  התוכנית הממשלתית להקצאת כ-15 מיליארד שקל היא בהחלט נכונה, אומר בלום. ""בפעם הראשונה יש תוכנית לתת סכום כסף כזה לחברה הערבית למען צמצום הפערים. כל הממשלות לאורך שנים הזניחו את המגזר וזה יצר פער ושנאה, חלק מהשנאה הופנתה למעורבות בטרור"".  התוכנית הזו, לדברי בלום, היא רק חלק מתוכנית רחבה יותר שתגביר את שילוב ערביי ישראל במשרות במשק ובשירות הלאומי. ""צריך להגיע למצב שיהודי וערבי עומדים באותה שורה, ושיראו אותם כישראלים ולא פלסטינים. אי-אפשר להשאיר את הווקום השלטוני ולא לתת להם את מה שמגיע להם כחוק. לדעתי זה ייתן פתרון ואנחנו נהיה במקום אחר עוד כמה שנים. כמובן, המנהיגות שלהם צריכה לגלות יותר אחריות. כיום חלק גדול מהמנהיגות הערבית, כמו בל""ד והתנועה האיסלאמית, עושים הכול כדי לפגוע בחברה שבחרה אותם. במקום לדאוג לבעיות של החברה הערבית הם עוסקים בסוגיות שלא להם"".    ח""כ טיבי: ""התוכנית לפיתוח הכלכלי היא חובתה של הממשלה. אי-אפשר לעשות תוכנית ואחר כך לעקר אותה על ידי התניות בנושא כזה או אחר. התוכנית שלנו מדברת על 32 מיליארד שקל לצמצום פערים והתוכנית הממשלתית היא הרבה פחות, אבל היא צעד בכיוון הנכון"".   טיבי מוסיף כי יש דרישה לבצע מעקב כדי ליישם יחד עם אגף התקציבים ומשרדי הממשלה השונים את התוכנית, אבל היא לבדה לא תשפר את היחסים בין שני המגזרים. ""צריך שהאזרח בוואדי ערה, טייבה או נצרת ירגיש שמתייחסים אליו כאל אזרח ולא כאל אויב. אנחנו אומרים 'בואו נשנה כיוון'. חובת ההוכחה היא על הממשלה שמחזיקה ביותר כלים כדי לשנות את המצב. אנחנו מעוניינים בצמצום הפער ומעוניינים בחיים משותפים על בסיס של כבוד הדדי וזכויות שוות. אפשר וצריך לשנות את השיח ואת היחס המנוכר של הממשלה אל האזרח הערבי כפרט וכקולקטיב"".  בהמשך לתוכנית הראשונית, טיבי אומר כי שוויון במשק זה צעד אחד מתוכנית גדולה, שצריכה לכלול את פתרון בעיות הדיור לזוגות צעירים, הזרמת תקציבים, איסוף נשק, תחושת ביטחון, וגם בתחום החינוך. ""שהתלמיד הערבי יקבל את אותו נתח מהתקציב כמו תלמיד יהודי"".   השר זאב אלקין רואה בשירות אזרחי כלי חשוב מאוד לקדם את המגזר. ""יש ביקוש הולך וגובר בקרב המגזר הערבי לשירות אזרחי, ומצד שני חלק מראשי הרשויות הערביות מנסים לחסום ולמנוע זאת. אי-אפשר להשלים עם דבר כזה, לא יכול להיות שראש רשות - שמקבל משכורת וכלים מהמדינה והוא למעשה נציג רשמי שלה - יפעל נגד תוכנית שהממשלה מגדירה 'יעד לאומי חשוב'. חייבים לפעול בתקיפות נגד כל מי שיפעל נגד השירות האזרחי"".    לגבי המחבל נשאת מלחם, בלום אומר שהוא היה זאב בודד ולכן לא נקלט בחיישנים של שב""כ ושל משטרת ישראל. ""אז מה אם היה לו עבר פלילי? אם הוא התנהג בצורה רגילה ולא סיפר לאף אחד על כוונותיו, זה לא יעלה בסנסורים. אם זו פעילות של יחידים קשה מאוד לקלוט את זה דרך מודיעין. ברור שעוקבים אחרי אנשים מועדים ויעדים, זאת רוב העבודה של השב""כ, אבל אם המפגע עושה הכול עם עצמו איך אפשר לעלות על זה? אין מקור מאחורי כל עץ רענן, לפעמים המסננת הזאת לא עולה על הכול"".  גם השר אלקין אומר שרק במקרים בודדים דוגמת הפיגוע בתל אביב יש מידע מקדים, ולפעמים מדובר באנשים שאין עליהם כל אינדיקציה קודמת לפני הפעולה. ""במקרה הספציפי הזה אולי ניתן היה לפעול בצורה אינטנסיבית יותר עקב הרקע הקודם של אותו מחבל, אבל זו לא הבעיה. צריך לעשות טיפול שורש בבעיות היסוד - הסתה במסגדים, מערכת החינוך, הנשק הבלתי חוקי וכו'"".   כדי לצמצם את פעילות הטרור או ההתקרבות לדאעש, בלום אומר כי ראשית יש צורך בענישה חזקה, תפיסה ולכידה של כל מי שמעורב בפעילויות כאלו. ""תמיד יהיה קומץ קטן של קיצונים, צריך לעצור את ההסתה של חלק מההנהגה הערבית והתנועה האיסלאמית, ולצד הנתינה יש צורך בענישה ואכיפה חזקה, גם בפן הפלילי וגם בפן הלאומני"".  ח""כ טיבי טוען כי הרצח בדיזנגוף היה מקרה יחיד שאינו משקף את המגזר הערבי. ""המיעוט הלאומי-ערבי במדינת ישראל הוא המיעוט הכי פחות אלים, למרות שהוא מדוכא ומופלה לרעה. אלימות היא לא דרכנו, הדרך שלנו למאבק היא פרלמנטרית, פוליטית, עממית, ציבורית ותקשורתית. זה מאבק ללא אלימות וללא נשק, אנחנו רחוקים מכך וקוראים למאבק ציבורי פוליטי למען צמצום הפערים"".   בעיה נוספת שעלתה בעקבות הפיגוע היא תופעת הנשק הבלתי חוקי במגזר הערבי. בלום אמר כי הבעיה לא חדשה, אלא חלק מהתופעות שנוצרו במגזר עקב אותן רגשות קיפוח. ""אין דין ואין דיין בחלק מהיישובים הערביים"". לדבריו, כדי להיכנס ליישוב ערבי יש צורך בכמות כוח אדם גדולה, ולכן עד כה לא בוצעו כניסות רחבות של כוחות ביטחון לאותם מקומות, והנושא לא טופל בצורה מספקת לאורך השנים. ""אין תחנות משטרה ברוב היישובים, אין אכיפה, יש בנייה בלתי חוקית, אבטלה, חינוך, ופער סוציו-אקונומי"". על פי בלום, מבצע להחזרת כלי נשק בלתי חוקיים בנקודות איסוף אנונימיות, בלי להעמיד לדין, יכול לעזור ולצמצם את היקף הבעיה. ""גם אם 10 אחוז יחזירו את נשקיהם כבר הרווחנו"".  ח""כ טיבי אומר שאין קשר בין שיפור היחסים בין המגזר היהודי לערבי לבין איסוף נשק. ""אנחנו דרשנו את זה במשך שנים והממשלה לא עשתה דבר. כל זמן שערבים ירו בערבים, כל קריאות ה'הצילו' נענו לרוב באוזניים אטומות. ראש הממשלה מתפרץ לדלת פתוחה, מה עוד שהרצח בתל אביב היה עם נשק ברישיון של מדינת ישראל, אז למה פתאום מזכירים נשק בלתי חוקי? כאשר יש מבצעים לאיסוף נשק, והיו כאלה בעבר שהסתיימו ללא נפגעים או דברים חריגים, אף אחד לא אמר מילה רעה. בפברואר 2013 קיימתי דיון בכנסת על אלימות ואיסוף נשק בהשתתפות ראש הממשלה, המפכ""ל, השר לביטחון פנים וחמישה שרים נוספים, חברי כנסת ומשפחות שכולות. דרשתי לאסוף את הנשק ומאז לא קרה כלום"".   השר אלקין אומר כי בסוגיית הנשק הבלתי חוקי צריך לפעול בשיטת המקל והגזר, כלומר גם לעשות מבצעים של איסוף נשק שלא יגררו ענישה, וגם להיעזר בראשי רשויות שמקדמים את האיסוף הזה בשילוב של כוחות משטרה. ""אני לא חושב שחסר מודיעין בנושא, אמנם לא על 100 אחוז אבל על הרבה. צריך לקיים הבטחות יחד עם ענישה וקנסות, בסוף יהיה שווה להחזיר אותם. אנחנו לא מוכנים להשלים עם זה שיש שתי מדינות שלכל אחת יש סטנדרטים משלה בשמירה על החוק"".  יו""ר ועדת המעקב העליונה של ערביי ישראל, חבר הכנסת לשעבר מוחמד ברכה,
	 אמר בהתייחסותו לנושא כי ""המקרה של המחבל שייצא מהמגזר הערבי זה דבר חריג ביותר. זה עשב שוטה שגדל בשולי השדה של המגזר הערבי. כל המפלגות, כל הרשויות וכל ראשי ההנהגה של המגזר הערבי אינם מקבלים את הרצח ואת הדרכים האלה ללא יוצא מן הכלל"".   ברכה אמר עוד כי ""מעבר למקרה הבודד, חייבים להתייחס לתשתית שגורמת לדברים האלה. לדעתי הגזענות והאפליה זולגים לתוך המיינסטרים הפוליטי בתוך מדינת ישראל. כשראש הממשלה מסית בלשונו ובגרונו נגד הציבור הערבי ומתייחס לאזרחות שלנו כמשהו מותנה - אז יש בעיה"".   ברכה ציין כי הציבור הערבי הפסיק להיות ""חיות מחמד"", ולדבריו אחת מאותן פעולות שיש לעשות מעתה היא להחרים מיד את כלי הנשק הבלתי חוקיים הפזורים במגזר הערבי בכמויות מסחריות. ""לפי השר ארדן, 90 אחוז מהנשק שמסתובב במגזר הערבי יצאו בכלל מצה""ל"", אומר ברכה. ""מי שאמון על החוק ועל שמירתו זה המשטרה, שצריכה לפעול. היא מתעלמת באופן שיטתי במשך עשרות שנים מקיומו של נשק במגזר שבסוף הורגים אותנו. כבר יותר מ-1,100 אזרחים ערבים מתו מהנשק הזה, ואף אחד לא הניד עפעף עד שמתו יהודים. האחריות היא על הממשלה ועל גופי הביטחון"".   בחודש שעבר אישרה הממשלה את התוכנית לצמצום פערים במגזר הערבי בהיקף של 15 מיליארד שקלים, אך לטענת ברכה מדובר בתרמית שלא תוביל לשינוי. ""כל התוכנית הזאת מבוססת על שקר"", הוא אומר. ""אומרים לנו שהתוכנית מותנית בקריטריונים כמו איסוף נשק, מאבק בבנייה בלתי חוקית ובשירות אזרחי. כל התוכנית זה בלוף אחד גדול. יש זעם באוכלוסייה הערבית, והמפתח הוא מדיניות ממשלתית שתדחף לשלום ותקבל את האזרחות שלנו בלי תנאים"".   הוא הוסיף בהקשר זה כי ""אנחנו מותקפים בכל יום. זה נראה שכל מי שרוצה להתגבר על משבר פוליטי מיד מטפס עלינו. פשוט הפשיזם נושב עלינו כל הזמן. צריך להוריד את מפלס ההסתה נגד הציבור הערבי, והגיע זמן להכין תוכנית ארוכת טווח לצמצום פערים. רק הליכה לדמוקרטיה אמיתית וקידום העניין הפלסטיני תשפר את המצב ותחושת הקיפוח"".   ברכה התייחס גם לחשד שלפיו כמה מתושבי ערערה לא דיווחו לכוחות הביטחון על כך שראו את המחבל. לדבריו, מדובר במצב רגיש ומורכב. ""חייבים לזכור שהיחס הבסיסי של האזרח הערבי לכוחות הביטחון הוא שלילי - כי הם מדכאים אותו, ולכן זה לא רלוונטי כל האמירות על שיתופי פעולה. אנחנו מחכים שהחקירה תסתיים ומצד שני אי-אפשר לקבל מצב שפורצים לבתים של זקנים ואנשים שהופכים להם את הבית. מה זה, אנחנו במצב מלחמה?"" ","[http://images1.ynet.co.il/PicServer4/2016/01/11/6749458/b_2.jpg, http://images1.ynet.co.il/PicServer4/2016/01/11/6749997/arabas.jpg, http://images1.ynet.co.il/PicServer4/2015/01/27/5841418/58414120100690640360no.jpg, http://images1.ynet.co.il/PicServer4/2014/11/03/5673937/567393101001398640360no.jpg, http://images1.ynet.co.il/PicServer4/2016/01/08/6744553/674454701000100640360no.jpg, http://images1.ynet.co.il/PicServer4/2016/01/08/6744536/674453510911899640360no.jpg]"
ישראלי התפרע וטיסה לניו יורק הוסטה,"לפי דיווחים הנוסע עישן בשירותים של מטוס ""אוסטריאן איירליינס"", קילל דיילים ודרש אלכוהול. נוסעים השתלטו עליו והטייס נאלץ לנחות בקנדה. בחקירתו טען הנוסע: שתיתי אלכוהול ולקחתי כדור שינה, אני לא זוכר מה עשיתי","   ישראלי בן 35 עומד בפני הליכים פליליים לאחר שהתפרע אתמול (א') בטיסת ""אוסטריאן איירליינס"" מווינה לניו יורק. הטייס נאלץ לבצע נחיתת חירום בנמל התעופה הבינלאומי בסנט ג'ונס בקנדה, שם יובא בפני שופט. בחקירתו הוא טען שלקח כדור שינה ושתה כמה כוסות יין, והוא לא זוכר את האירועים.  מדובר בטיסה OS87 של חברת התעופה האוסטרית. על פי הפרסומים, הנוסע הישראלי - המתגורר בניו יורק ומחזיק בגרין קארד - נתפס מעשן בתא השירותים במטוס מעל האוקיינוס האטלנטי. בהמשך הוא קילל את הצוות ודרש שייתנו לו לשתות אלכוהול. לבסוף נאלצו שני נוסעים חסונים להשתלט עליו. הם אזקו אותו באזיקוני פלסטיק, והטייס ביצע נחיתת חירום בלתי מתוכננת בקנדה. ""הוא כנראה היה שיכור או תחת סמים"", העידו נוסעים.  הנוסע הורד מהמטוס ונלקח לבדיקה בידי רופא בבית חולים. הוא צפוי להופיע בפני בית משפט קנדי בגין הפרעה והשמעת איומים. מאוסטריאן איירליינס נמסר בתגובה: ""אנו מצרים על התנהגות הנוסע אשר גרמה לנחיתת חירום בטיסה OS87 מווינה לניו יורק. בכל מצב שבו נוסעים חורגים מהוראות הבטיחות בטיסה והתנהגותם עשויה להוות סכנה לביטחון הנוסעים, אנו נאלצים לגלות אפס סובלנות ופועלים על-פי נוהלי הטיסה הבינלאומיים. אנו מצרים על מצבים אלה ודאגתנו נתונה בראש ובראשונה לבטיחות הטיסה והנוסעים בה"".  לפני כחודש תועד צעיר ישראלי מתפרע במטוס
	 בשדה תעופה ברוסיה לעיניהם ההמומות של מאות נוסעים: ""יא בן שר***ה. אני אזיין אותך. יא כלב בן כלב"", אמר לאחד הנוסעים במטוס. לאחר דקות מורטות עצבים של המתנה, הוא הורד בכוח על ידי שוטרים רוסיים. הנוסע, כבן 30, היה ככל הנראה שיכור מאחר שניכר בו שהתנדנד ודיבר בעברית ובאנגלית משובשת.  זאת הייתה שנה שבה התנהגות ישראלים בטיסות הגיעה שוב ושוב לכותרות. המקרה המפורסם ביותר התרחש בפברואר בשנה שעברה בטיסה מתל אביב לבולגריה שזכתה לכינוי ""טיסת השוקולד"",
	 ובה התפרעו נוסעים אחרי שהדיילים סירבו למכור להם שוקולד. ",[http://images1.ynet.co.il/PicServer4/2016/01/11/6750079/6750078099588640360no.jpg]
לאחר נשיכת התינוק: איך נמנעים מתקיפת חולדה?,"מומחים שהתארחו באולפן ynet הבהירו כי אמנם החולדה מפחדת מבני אדם, ""אך תינוק חסר ישע הוא בשר בשבילה"". הפתרון: לאטום מערכות ביוב, להרחיק מהרחוב מזון לחתולים שמושך חולדות, או פשוט לאמץ כלב או חתול. צפו בראיון ","  איך להישמר מחולדות? אולפן ynet   ""אף שהיא מפחדת מבני אדם - תינוק חסר ישע זה בשר עבור החולדה"", הסביר היום (ב') ד""ר רפי קישון, וטרינר ומומחה לחולדות, בעקבות האירוע שהתרחש בשבוע שעבר בראשון לציון שבו חולדה נשכה תינוק בן 5 חודשים
	 בביתו. יחד עם המדביר אלי כהן, השניים הסבירו באולפן ynet מדוע נמשכות חולדות לבתים פרטיים והציעו דרכים להתמודד עם התופעה המטרידה, ובראשן: לגדל חתול או כלב.    ד""ר קישון חידד כי באופן כללי, החולדה היא לא חיה שתוקפת בני אדם. ""החולדה לא נחשבת ממשפחת הטורפים, אלא ממשפחת המכרסמים. מדובר בייצור אינטליגנטי מאוד, והוא מסוגל לאכול הכול. כשחולדה מגיעה למקום היא מחפשת אחר מזון, וליד בני אדם יש הרבה אשפה, לכלוך ומזון, ולכן החולדות נמשכות לערים.  ""כשחולדה נכנסת לדירה, אם היא לא מוצאת שם שום מזון אחר, היא רעבה והיא רואה תינוק חסר ישע - וזה בשבילה בשר, פשוט מאוד. כשהיא מזהה מישהו מוגבל בתנועות, היא מתקרבת, וכשהיא רואה שהוא לא יכול להתגונן - היא מנצלת את ההזדמנות. באותה מידה, אם ישנו אדם זקן שלא מסוגל לזוז ולהתגונן - היא גם הייתה יכולה לנשוך אותו, אבל באופן כללי היא מפחדת מבני אדם"".   הווטרינר הוסיף כי ""כלב בבית זה הדבר הכי בטוח נגד חולדות"". הוא הוסיף: ""תיאורטית, אם היה שם אוכל חתולים או משהו אחר בבית אז זה גם היה מונע. אבל הכי חשוב זה אם יש חיית מחמד בבית, שמאוד אוהבים לטרוף מכרסמים. אבל אם זו כבר חולדה גדולה זה כבר בעיה לחתול - ופה הכלבים נכנסים לפעולה"".  אביו של התינוק: ""חולם על חולדות""   אלי כהן, מדביר מקצועי שהגיע למבנה שבו נשכה החלדה את התינוק, הסביר על הסביבה: ""אמנם במבנה עצמו יש כמה ליקויים קטנים כמו מחילות קטנות, אך אי-אפשר להעיד על מכת חולדות"", אמר. ""יש כאן אזור מסחרי, בית נטוש בקצה הרחוב ומבנה נוסף שבונים, וכנראה כתוצאה מהדברים האלה וחוסר טיפול מונע, ישנה אפשרות לחולדות שיכולות לעלות לדירות ולבתים"".   כהן ציין כי כדי להימנע מחולדות ולהרחיקן מהבית, במבנים שבהם יש מערכת ביוב שבורה בחצר יש ""לתקן, לסדר, ולאטום אותן היטב"". ""יש לי גם פנייה למאכילי חתולים"", הוסיף. ""המזון והשאריות שאנחנו משאירים לאחר האכלת החתולים מושכים חולדות. בנוסף לזה, אם יש עצים סמוכים למבנה ולבניין, יש חולדות שיודעות לטפס על העצים ודרך ענפים שנושקים למבנה הן יודעות לטפס ולהיכנס פנימה. אני ממליץ גם על רשתות ולאחסן מזון של חתולים או כלבים במקום גבוה"".   כהן הוסיף כי ייתכן שחלק מהחולדות כבר פיתחו עמידות מסוימת לחומרים נגדן. ""מסיבה זו אנחנו נוהגים לשנות את סוגי הרעל מעת לעת ולא להשתמש רק בסוג אחד, כדי שלא תהיה התפתחות של תנגודת"", אמר.   המדביר הזהיר: ""אני לא עד לכך שיש לנו טיפולים מונעים ושוטפים במערכות הביוב העירוניות, כפי שאמורים להתבצע בערים השונות. יש לנו עיר תחתית של מאות אלפי חולדות, אם אנחנו מדברים על גוש דן והסביבה. ברגע שתהיה תוכנית מונעת, אנחנו נצמצם את האוכלוסייה של החולדות"". ",[http://images1.ynet.co.il/PicServer4/2016/01/10/6746634/Untitled-3_wa.jpg]
תאונה במוסך תועדה: נהג פגע במכונאי בשוגג,נהג מכונית פרטית שעלה על מתקן הרמה במוסך במפרץ חיפה זינק קדימה ופגע בעובד שעמד מולו וכיוון אותו. המכונאי נפצע קשה," התאונה במוסך בחיפה   תאונת עבודה במוסך במפרץ חיפה גרמה בשבוע שעבר לפציעה קשה של מכונאי: לידי ynet הגיע תיעוד של האירוע, שבו נראית מכונית שעולה על מתקן ההרמה (""ליפט"") לקראת טיפול, ואז מזנקת לפתע ופוגעת בעובד שעמד מולה וכיוון את הנהג.           ",[http://images1.ynet.co.il/PicServer4/2016/01/11/6750266/6750264089897640360no.jpg]
תיעוד: מרפסת קורסת בבניין בירושלים,"אחד נפצע בינוני ואדם נוסף נפצע קל בקריסה של מרפסת בקומה הראשונה של בניין מגורים ישן. ""אם היו אנשים למטה זה היה יכול להיות מסוכן הרבה יותר"""," 2 פצועים בקריסת מרפסת בירושלים   שני בני אדם נפצעו הבוקר (ג') באורח בינוני וקל לאחר שמרפסת קרסה מגובה של חמישה מטרים בבניין ברחוב אגרון בירושלים. צוותי מד""א וכיבוי אש הוזעקו לשם.     המרפסת קרסה, כבאים הוזעקו   השניים עמדו במרפסת הממוקמת בקומה הראשונה של בניין המגורים, מול מלון וולדורף אסטוריה. ככל הנראה בשל חלודה שהצטברה תחת המרפסת, היא קרסה, והשניים נפלו מטה.  ניר אברמוביץ, מפקד צוות כבאות, סיפר: ""קיבלנו דיווח על מרפסת שקרסה. לא ידענו כמה בני אדם נפגעו או נלכדו שם. שלושה צוותי חילוץ הגיעו למקום והבחנו שהמרפסת קרסה, שני אנשים נפלו מטה. הם טופלו על ידי מד""א. אם היו אנשים למטה זה היה יכול להיות מסוכן הרבה יותר"".  למקום הגיעו עובדים ממחלקת מבנים מסוכנים בעיריית ירושלים וחלק מהבניין פונה זמנית.  בחודש מאי קרסה תקרה באולם
	 התצוגה של פרארי בתל אביב. לא היו נפגעים במקום, אך נזק נגרם למכוניות בתצוגה: התקרה שקרסה בבניין ברחוב מנחם בגין פגעה במזראטי אחת לפחות, מכונית שנחשבת לאחת היקרות והיוקרתיות ביותר. רק לפני ארבע שנים החל ייבוא סדיר של מכוניות מזראטי לישראל, ולפני שנתיים נמכרו 23 מכוניות מזראטי בלבד. תג המחיר של אחד הדגמים, גיבלי, עמד על לא פחות מ-590 אלף שקלים.  ","[http://images1.ynet.co.il/PicServer4/2016/01/12/6751803/67517980100176640360no.jpg, http://images1.ynet.co.il/PicServer4/2016/01/12/6751805/67517960992499640360no.jpg, http://images1.ynet.co.il/PicServer4/2016/01/12/6751808/675179701002499640360no.jpg]"
רעננה: הושלם החיבור מכביש 4 לדרך ירושלים,"קטע כביש 531 ייפתח לתנועה ביום שישי וצפוי להפחית את עומסי התנועה בעיר. זאב בילסקי: ""יום חג לתושבי השרון""","  בשורה לתושבי רעננה והסביבה: הושלמה סלילת קטע כביש 531 בעיר, המוביל מכביש 4 לדרך ירושלים ברעננה. קטע הכביש ייפתח לתנועה ביום שישי והוא צפוי להפחית את עומסי התנועה בתוך רעננה ולהקל על תושבי מזרח השרון הנוסעים מערבה.          ","[http://images1.ynet.co.il/PicServer4/2016/01/12/6752101/67520870100084640360no.jpg, http://images1.ynet.co.il/PicServer4/2015/03/04/5914833/591442501001249640360no.jpg]"
רימון מקום המדינה נמצא ליד גני ילדים בגני תקווה,עובדים שעסקו בעבודות תשתית בגני תקווה גילו את הרימון. בבדיקה הסתבר שמקורו בשנותיה הראשונות של המדינה וחבלן הוזעק לפוצץ אותו,"עובדים של מועצת גני תקווה חפרו אתמול (יום ב') בור במהלך עבודות להצבת עמודי תאורה סמוך לגני ילדים וגילו רימון ישן בתוך החול שהוציאו. הילדים הוכנסו לגנים וחבלן ממרחב דן פוצץ אותו באופן מבוקר.    פועלים ביקשו להתקין עמוד תאורה בגני תקווה. כשחפרו באדמה והרימו את החול התגלגל ממנו על המדרכה רימון ישן. הפועלים יצרו מיד קשר עם המשטרה ולמקום הגיע השוטר של גני תקווה, שהזעיק למקום חבלן. השוטרים גילו כי לא מדובר ברימון ממלחמת עבריינים, אלא ברימון ""שוקולד"" מתקופת קום המדינה.   הרימון אותר באזור ותיק, סמוך למגדל המים בגני תקווה, שם פעלו בעבר אנשי ההגנה. בסמוך לאזור ישנו מתחם של שלושה גני ילדים. השוטרים חששו שפיצוץ הרימון שיצא מהאדמה ללא נצרה יבהיל את הילדים ואף יפגע בהם ולכן הם התבקשו להיכנס לגנים עצמם.   ""הילדים מכירים אותי מכל מיני הרצאות שאני עושה"", מסביר קופלמן, ""הלכתי לגננות, נכנסתי גן, גן ודיברתי עם הילדים. הסברתי להם שיש חפץ חשוד ויש חבלן שבא למקום לטפל בו, שיש שוטרים ושאין להם מה לדאוג. בשלב מסוים החבלן ביקש להכניס את הילדים לגן עצמו כדי שחלילה לא ייבהלו מהרעש של הפיצוץ. לבסוף הובא למקום רובוט משטרתי שפיצץ את הרימון"".         ",[http://images1.ynet.co.il/PicServer4/2016/01/12/6752798/67527960993187490490no.jpg]
"יהודים באירופה מסירים הכיפה: ""החיים מעל הכול"" ","חברי הקהילות היהודיות באירופה מסכימים כי ""הסתרת היהדות היא חולשה"" מול האנטישמיות הגואה ביבשת, אך ערך החיים מנצח. בעוד רבים התבטאו נגד הקריאה במרסיי להסתיר סממנים יהודיים, אחרים מספרים שהם כבר רגילים להצניע את דתם: ""לא מדברים עברית ברחוב ומסתירים מגן דוד בצעיף"""," חברי הקהילות היהודיות באירופה העידו אמש (ג') בשיחה עם ynet כי בשבועות האחרונות, מאז מתקפת הטרור בפריז, חלה החמרה בתחושות הביטחון האישי שלהם. את ההנחיות שהוציא יו""ר הקהילה היהודית במרסיי לאחר תקיפת מורה בבית ספר יהודי, שבהן הוא קורא לחברי הקהילה להימנע מחבישת כיפה,
	 הם מקבלים בתחושות מעורבות. ""מצד אחד לא כולם מסכימים להסתיר את הכיפות, ומצד שני ערך החיים חשוב בתקופה הזו יותר מהכול"", הם אומרים.  מוקדם יותר דווח כי משטרת צרפת חוקרת את נסיבות מותו של אלן גוזלן,
	 פעיל בולט בקהילה היהודית בקרטיל שבפרברי פריז, שנמצא אתמול בבוקר מת בביתו. שלשום נדקר גבר יהודי ברובע העשירי במרסיי -
	 העיר השנייה בגודלה בצרפת. לפי הדיווח, האיש נדקר במצ'טה ונפצע באורח קל סמוך לבית הכנסת ""דבר אברהם"".    מנכ""ל איגוד הארגונים היהודיים באירופה, הרב מנחם מרגולין שמתגורר בבריסל, דחה את ההצעה של ראש הקהילה במרסיי והגדיר אותה כ""מביכה"". ""יהודים צריכים לחוש ביטחון ולשאת בגאווה כל סממן דתי, כמו כיפה, מגבעת וציצית, בכל מקום באירופה, ועל רשויות הביטחון בכל עיר ומדינה לאבטח את אורח חייהם ולשמור על ביטחונם"", אמר הרב מרגולין.     הרב אליהו עטייה, שליח חב""ד במרסיי, אמר כי ההנחיות שהוציא יו""ר הקהילה היהודית, צבי עמר, מתקבלות בקרב חברי הקהילה ברגשות מנוגדים. ""כולנו מנסים לשמור על עצמנו, וההנחיות שלו זמניות עד יעבור זעם"", אמר. ""יש כאלה שהחליטו להסתיר את המזוזות, ויש כאלה שבמקום ללכת עם כיפות ברחוב הולכים עם כובע קסקט. הכול מאוד תלוי בשכונות ובשכנים. אני חושב שלהסתיר את היהדות זאת חולשה, אבל שמירת החיים חשובים מהכול"".  אנטישמיות בצרפת: ""לומדים הגנה עצמית""   אך התחושות הקשות של הקהילה היהודית מתרחבות גם מעבר לגבולות צרפת. סנדי סנדס, יהודי שמתגורר בצפון לונדון, סיפר כי המאבק הפלסטיני הופך את המציאות בבירת בריטניה למורכבת עבור חברי הקהילה היהודית. ""זה התחיל עם תנועת ה-BDS ומחריף כשמזהים יהודים או ישראלים ברחוב"", סיפר. ""באזורים שבהם חיים יהודים, כמו בגולדרס גרין או בווסטמפורד היל, ממש אפשר לראות את זה. אני ראיתי בעצמי מקרה שבו תקפו אישה יהודיה שהסיעה את הבן שלה לבית הספר על רקע אנטישמי"".    הרב זלמן וישצקי, שמתגורר בשוויץ, סיפר כי היה שלשום במילאנו ובשבת בהולנד ולא ראה יהודים שחוששים להסתובב בלבוש מסורתי. ""ילדיי וחבריי מסתובבים ברחוב חופשי עם כיפה וציצית"", אמר. ""המצב אצלנו כאן שונה, ברוך השם, מכל מה שקורה באירופה. לפני שבועיים הייתי בפריז עם אשתי באזור שבו יש מסעדות כשרות, תמיד היה הומה מאדם, הפעם הגענו ב-11 בלילה, היה חשוך, ריק, רק מסעדה אחת פתוחה ובה רק כ-10 סועדים. לעומת זאת במילאנו ראיתי חיים יהודיים שוקקים. בשבת הייתי בעיר ניימכין בהולנד להרצאה, הסתובבנו במרכז העיר בלילה ללא כל חשש"".  ""במאלמו, העיר שבה אני גרה, ידוע שהגברים מכסים את הכיפות כשהם מתהלכים ברחובות"", סיפרה אילנה אדנר, תושבת שבדיה. ""אני אישית לא מדברת עברית ברחוב, ואם כן, אז בלחש, ואת המגן דוד אני מסתירה בצעיף, אני מלמדת שבדית וכל תלמידיי הם מהגרים, לרוב מארצות ערב. בעבר סיפרתי שאני מישראל ושאני יהודיה, אבל מאז 'צוק איתן' הפסקתי"".    שניאור קסלמן, הרב של חב""ד בעיר מאלמו בשבדיה, ציין כי הוא מסתובב בעיר בלבושו הדתי, אך בצל חשש. ""אני כן מפחד, אבל אני עושה מה שאני מאמין בו, אני הולך עם כיפה וגם כובע"", הצהיר. ""אני לא מנסה לשכנע אנשים לא לפחד ולא לעשות משהו שהם לא רוצים, כל אחד חי בדרך שלו"".    ","[http://images1.ynet.co.il/PicServer4/2015/01/12/5813201/58131780100185640360no.jpg, http://images1.ynet.co.il/PicServer4/2016/01/12/6752464/7_big.jpg, http://images1.ynet.co.il/PicServer4/2016/01/11/6749520/67495120100096490632no.jpg, http://images1.ynet.co.il/PicServer4/2015/01/12/5813195/58131770100488640360no.jpg, http://images1.ynet.co.il/PicServer4/2016/01/12/6753039/675303601002499640360no.jpg, http://images1.ynet.co.il/PicServer4/2016/01/12/6753051/67530380992095640360no.jpg]"
"תאונה בדרום: גבר נהרג, שלושת ילדיו נפצעו","בתאונה בין משאית לרכב פרטי בכביש 241 בכניסה למושב בטחה שליד אופקים נהרג גבר. שלושת ילדיו, בני 10 עד 13, נפצעו באורח בינוני","    מפקד מרחב נגב של כיבוי אש, טפסר אלי פרץ, שהגיע בתוך זמן קצר למקום התאונה, סיפר ל-ynet: ""זו תאונה מאוד קשה בין רכב פרטי למשאית. ההורים של הנהג שנהרג חלפו במקום במקרה בזמן שחילצנו אותו, וכך הם קיבלו את הבשורה המרה. נהג המשאית כנראה אפילו לא שם לב בהתחלה לתאונה והמשיך לנסוע"".  חובש רפואת חירום במגן דוד אדום, אלעזר טובול, הוסיף: ""המראה היה מזעזע, ראיתי משאית ובמרחק של כ-300 מטר עמד רכב שצידו מעוך. בכיסא הנהג נלכד גבר כבן 40 שהיה ללא סימני חיים, ובתוך זמן קצר לאחר ניסיונות החייאה נאלצנו לקבוע את מותו בשטח. מחוץ לרכב התהלכו 3 ילדים כבני 10 ו-13 שהיו בהכרה מלאה וסבלו מחבלות בגופם. לאחר טיפול בשטח פינינו אותם לבית החולים כשמצבם מוגדר קל עד בינוני"".  מוקדם יותר הערב שני גברים נפצעו קשה ואחד בינוני בתאונה בין שני כלי רכב פרטיים בכביש 80 סמוך לתל ערד לכיוון סוסיא. חובשים ופרמדיקים של מד""א טיפלו בגבר בן 29 עם פגיעת ראש, שהורדם והונשם, גבר כבן 54 עם פגיעת ראש בהכרה, והפצוע הבינוני, גבר בן 28 עם חבלת חזה, ופינו אותם לבית החולים ""סורוקה"". ","[http://images1.ynet.co.il/PicServer4/2016/01/12/6753456/675344301000100640360no.jpg, http://images1.ynet.co.il/PicServer4/2016/01/12/6753454/675344101000100640360no.jpg, http://images1.ynet.co.il/PicServer4/2016/01/12/6753451/675344001000100640360no.jpg]"
אין הכרעה: סיבוב שני בבחירות ברמת השרון,בבחירות שנערכו בעקבות הרשעתו של יצחק רוכברגר בפלילים לא הושגה הכרעה. אבי גרובר ויעקב קורצקי העפילו לסיבוב השני שייערך בעוד שבועיים,"לא הושגה הכרעה בבחירות לראשות העיר רמת השרון.
	 מתוצאות לא רשמיות עולה כי אף אחד מארבעת המועמדים לתפקיד לא השיג רוב של 40 אחוזים. בעוד שבועיים יתקיים סיבוב שני בין סגן ראש העיר יעקב קורצקי לחבר המועצה אבי גרובר שהשיגו את מירב הקולות.  הבחירות המיוחדות התקיימו לאחר שראש העיר יצחק רוכברגר, הורשע בפלילים והוטל עליו קלון.
	 מעשית, רוכברגר לא נכנס לתפקיד מאז אותן בחירות ואת מקומו מילאה חברת המועצה שירה אבין.   על התפקיד התמודדו ארבעה מועמדים: ראשת העיר בפועל אבין, סגן ראש העיר יעקב קורצקי מ""דגל התורה"" וחברי המועצה - עו""ד אבי גרובר ורואת החשבון דוברת וייזר. בעיר צפו סיבוב שני והעריכו שאף אחד מהארבעה לא יעבור את 40 האחוזים.  יום הבחירות התנהל ללא אירועים חריגים ותושבים אף העידו שהבחירות לא ממש הורגשו ברחבי העיר. עם זאת ברחובות שבהם כן הייתה פעילות ניכר כי שלטו פעיליו של קורצקי. יו""ר המחנה הציוני יצחק הרצוג וח""כ נחמן שי הגיעו במהלך יום הבחירות לרמת השרון כדי להביע את תמיכתם באבין.  סערה קטנה אחת ליוותה את מערכת הבחירות: שלטי בחירות גדולים שנתלו מטעם אבין הציגו תמונה שלה מימין ומולה תמונה של קורצקי המדגישה את כיפתו השחורה. קורצקי טען שבכך היא ניסתה להזהיר את התושבים מפני מועמד דתי ומזרחי.  ""אני לא מבין מדוע היה צורך בשלט הזה"", אומר קורצקי. ""תושבי רמת השרון אינם גזענים והם ישפטו אותנו על פי המעשים שלנו. אני מתחייב לשמור על הסטטוס-קוו ומחויב לכך יותר מכולם"". אבין אמרה בתגובה: ""זכותו וחובתו של הציבור לדעת מי הם המועמדים, מה הניסיון שלהם ומי עומד מאחוריהם. אני רואה חובה לשמור על הצביון הייחודי של רמת השרון"". ","[http://images1.ynet.co.il/PicServer4/2016/01/13/6753613/67536100971799640360yes1130.jpg, http://images1.ynet.co.il/PicServer4/2016/01/12/6751239/67511770100082490606no.jpg]"
נפטרה מעצבת השיער ז'קלין ליכטנשטיין,"מלכות יופי, דוגמניות זוהרות, נשות האלפיון העליון - כולן עברו תחת ידי האמן של ז'קלין ליכטנשטיין, שהקימה אימפריה לעיצוב שיער יחד עם בעלה אביגדור. כוהנת השיער של ישראל הלכה אתמול לעולמה בגיל 67 - והותירה אלפי לקוחות וחברות שבורות ","לאחר יותר מ-30 שנות פעילות בעולם היופי הישראלי שבהן הפכה לאגדה מקומית יחד עם בעלה אביגדור, הלכה אתמול לעולמה במפתיע מעצבת השיער האגדית ז'קלין ליכטנשטיין (67), והותירה אלפי לקוחות המומים בכל רחבי הארץ, מנשות האלפיון העליון ועד לכוכבים הכי גדולים.  ז'קלין ליכטנשטיין הותירה אחריה את בעלה אביגדור, שני בנים, ירון ומיכה, והבת ענת. היא נפטרה אתמול, ככל הנראה מדום לב, בבית החולים איכילוב בתל אביב. הלווייתה תתקיים היום בשעה 15:45 בבית העלמין קריית שאול. ז'קלין הכירה את אביגדור ליכטנשטיין כשהייתה בת 15, והשניים היו נשואים יותר מ־45 שנה.   המספרה המפורסמת של הזוג נפתחה בשנת 1986, ובמהלך השנים כמעט כל מלכות היופי לדורותיהן עברו תחת ידיהם המטפחות של הליכטנשטיינים. ""זו הייתה תקופת הזוהר, כשסלבריטיז היו באמת סלבריטיז‭,""‬ סיפרה ז'קלין בראיון שהעניקה ל""ידיעות אחרונות"" לפני כשנתיים. ""הייתי אימא של המועמדות בתחרות, שנערכה מטעם מועדון 'לאשה‭,'‬ ואנחנו בקשר ממש טוב עד היום. היה לי חוש כזה לדעת מי הולכת לזכות בכל שנה. אני שומרת על קשר עם כולן"".            השחקנית חנה לסלאו אמרה כי ""היא הייתה אישה עם לב ענק וידי זהב, דמות מעוררת הערצה. היא נתנה לי השראה לדמות של ויוי הספרית"". איש העסקים רוני מאנה, ידיד המשפחה זה עשרות שנים, סיפר כי ז'קלין היא זו ששידכה בינו ובין אשתו לשעבר, ניקול הלפרין. ""אני לא יודע אם הייתי מגיע לאן שהגעתי ללא הדחיפה שלה וללא העצות שלה. זו אבידה קשה. היא הייתה כמו אימא בשבילי"".   מירי דריקס, מלכת היופי לשנת 1991: ""אני בהלם. רק בשישי הייתי אצלה במספרה וצחקנו ודיברנו. זה קשר של 25 שנה. לפחות פעמיים בשבוע אני אצלה"". רווית אסף, מלכת היופי לשנת 1992, נדהמה גם היא: ""ז'קלין מבחינתי היא כמו אימא. כשנבחרתי למלכת היופי, עדיין גרתי בלהבים עם ההורים שלי והייתי צריכה כל פעם להגיע לתל אביב לצילומים, לאירועים. ז'קלין אמרה לי, בואי תשני אצלי. הבית שלי פתוח. היא חלק בלתי נפרד מהמוסד שנקרא מלכות יופי. בוואטסאפ יש לנו קבוצה שנקראת 'היפות שלי' ששם יש דוגמניות ומלכות יופי. ומי שפתחה את הקבוצה הייתה ז'קלין. עכשיו אנחנו בוכים עליה בקבוצה"".   סיון קליין, מלכת היופי לשנת 2003: ""זה תפס אותי בהפתעה, קשה לתפוס שהיא הלכה, אישה עם לב ענק"".  דוגמנית העבר קארין דונסקי אמרה בקול שבור כי ""חלק מהמשתתפות בתחרות מלכת היופי היא גילתה והביאה בעצמה. עדיין קשה לי להאמין שלא אראה אותה"". מלכת היופי לשנת 1980 אילנה שושן אמרה: ""ז'קלין הייתה כולה מוסד צדקה עבור כל מי שהיה צריך עזרה"".   גם במערכת הפוליטית ספדו לה. יו""ר האופוזיציה יצחק (בוז'י) הרצוג אמר: ""ז'קלין ליכטנשטיין עזבה אותנו בחטף לעולמים. כל חייה חסד וטוב למען הזולת. צדיקה אמיתית. חיבוק למשפחתה. יהי זכרה ברוך"".   השר לביטחון הפנים גלעד ארדן: ""הבשורה המרה על מותה של ז'קלין היכתה אותי בהלם ובצער רב. ז'קלין הייתה בעלת לב חם ורחב שהיה עמוס בדאגות לזולת, לחברים, למשפחה ולמדינה עד שכנראה לא עמד בעומס"".  אשת ראש הממשלה, שרה נתניהו, ספדה אף היא וכתבה: ""אני המומה וכואבת את האובדן של אישה נפלאה. במשך יותר מעשרים שנים, ז׳קלין הייתה עבורי לא רק מעצבת שיער, אלא גם חברה אמיתית.   ""היא ליוותה אותי בעשרות אירועים, לרבות שני אירועי בר המצווה של בניי יאיר ואבנר. בשיחות נפש רבות שקיימנו גיליתי את האנושיות וחכמת הלב שלה. תמיד נתנה לנו ולילדים יחס אוהב, לפעמים שלחה לנו תבשילים נהדרים שהייתה מכינה. כל שנה היא הייתה אוספת בגדים ומחלקת אותם לילדים ממשפחות מעוטות יכולות ביישובי קו העימות בצפון.   ""אהבתי את ז׳קלין כחברה, והיא תחסר לי מאוד. היא הייתה רעיה תומכת וחברת אמת לבעלה אביגדור, ויחד עמו הקימה עסק למופת ששמו יצא לפניו במשך עשרות שנים.   ""היא הייתה אם נהדרת לילדיה וסבתא אוהבת לנכדיה. בעלי, אני ובנינו שולחים לאביגדור, ענת, ירון, מיכה, הנכדים ושאר בני המשפחה את תנחומינו ביגונם, שהוא גם צער עמוק עבורנו. יהי זכרה ברוך"". ","[http://images1.ynet.co.il/PicServer4/2016/01/13/6753676/675367401001388490556no.jpg, http://images1.ynet.co.il/PicServer3/2014/02/13/5155464/5154455898999490490no.jpg, http://images1.ynet.co.il/PicServer4/2015/05/20/6063304/60630720100037640360no.jpg, http://images1.ynet.co.il/PicServer4/2014/04/05/5255009/3212772975431640360no.jpg]"
טייס מטוס ריסוס נפצע בינוני בהתרסקות ,"הטייס, שככל הנראה פגע בקו מתח גבוה, הצליח להיחלץ בכוחות עצמו מהמטוס שהתרסק בשדה צפונית לעפולה, אך נפגע באורח בינוני. המטוס ניזוק ","   התרסקות מטוס הריסוס ליד דברת   טייס מטוס ריסוס של חברת כים-ניר, כבן 50, נפצע הבוקר (ד') באורח בינוני כשמטוסו התרסק בשדות הגליל התחתון. ההתרסקות אירעה ככל הנראה לאחר שהמטוס פגע בקו מתח גבוה.  המטוס התרסק בשדה באזור דבוריה, צפונית לעפולה. למרבה המזל הטייס לא נפגע בצורה קשה והצליח אף לצאת בכוחות עצמו מהמטוס. כלי הטיס נפגע וכנפו התרסקה.   צוותי כיבוי שהוזעקו למקום חששו בתחילה מפני אירוע חומרים מסוכנים בשל חומרי הריסוס במטוס, אולם לאחר בדיקה של האוויר בסביבה התברר כי אין סכנה וגם לא בעירה כתוצאה מההתרסקות.  מנהל מרחב גלבוע במד""א, יוסי פחימה, היה בין הצוותים שהגיעו למקום התאונה. הוא סיפר כי בשל הבוץ הגיעו למקום באמבולנס בעל הנעה קדמית. ""בשדה פתוח הבחנו במטוס קל שהתרסק. מחוץ למטוס ישב גבר כבן 50 בהכרה מלאה, הוא סבל מפציעות שונות. הצוותים שלנו העניקו לו טיפול רפואי ופינו אותו לבית חולים במצב בינוני ויציב"".  חוקר התאונות הראשי ברשות התעופה האזרחית במשרד התחבורה פתח בחקירת נסיבות התאונה. ",[http://images1.ynet.co.il/PicServer4/2016/01/13/6754034/67540330992961640360no.jpg]
בלעדי: הבכיר לשעבר ברמי לוי דורש כסף מספק של הרשת,"פרשת רמי לוי והעובד הבכיר לשעבר מסתעפת. לידי ""ידיעות אחרונות"" ו-ynet הגיעה הקלטה שבה נשמע אלקנה (אלקי) אלון מאיים על יניב בנדר שסיפק טלפונים סלולריים לחברה ודורש ממנו כסף. האזינו"," האזינו לשיחת האיום   פרשת העובד הבכיר של רמי לוי הולכת ומתפתחת: מקלטת שהגיעה לידי ""ידיעות אחרונות"" ו-ynet עולה כי אלקנה (אלקי) אלון, שעורר אתמול סערה בעקבות האשמות חריפות שהעלה נגד לוי בסטטוס שפרסם ברשת, כבר איים בעבר על ספק של רמי לוי, וגם ממנו דרש תשלום אחרת יפעל נגדו.   מהקלטת עולה, לכאורה, שבזמן שאלון עבד כשכיר בחברת רמי לוי תקשורת, הוא דרש - כך לפחות עולה מדבריו שלו עצמו - תשלום מספק של החברה תמורת קידום מוצריו.     אמש, אחרי חצות, הגיש לוי תלונה נגד אלון בתחנת משטרת מוריה בירושלים. יחד עם לוי הגישו תלונה גם חתנו אופיר אטיאס, שהיה האחראי על אלון בחברת רמי לוי תקשורת, וכן הספק שאוים יניב בנדר, שסיפק טלפונים סלולריים לחברה.  בין שאר ההאשמות שפרסם אלון אתמול בפוסט ברשת הוא טען כי בנדר גנב ממנו תוכניות עסקיות. ""כאשר עזבתי את תפקידי הייתה לי משנה סדורה וברורה מה אני הולך לעשות"", כתב אלון בפוסט. ""בכל אופן, תוכניותיי המדויקות הגיעו במרמה לידי אחד הספקים של רמי לוי תקשורת. יניב בנדר שמו. יניב בעל היסטוריה מפוקפקת. גיגול קצר יספר. אותו יניב לקח את תוכניתי העסקית, העתיק ושכפל ועשה זאת באופן עצמאי, ותנחשו עם מי? עם מר אופיר אטיאס תחת מטריית רמי לוי תקשורת"".   זמן קצר לפני כן, בווטסאפ מאיים ששלח אלון לרמי לוי ולחתנו אטיאס, הוא הציב שני תנאים לכך שלא יפרסם את הפוסט המדובר: האחד, שיעבירו אליו תשלום מיידי של 450 אלף שקל במזומן, והשני שרמי לוי יפסיק מיידית את עבודתו עם אותו בנדר.   אלא שמהקלטת שהגיעה לידינו עולה כי אין זו הפעם הראשונה שאלון מאיים, ולא רק על רמי לוי. בקלטת נשמע אלון תובע מבנדר סכומי כסף, אחרת לדבריו בנדר יינזק. לטענתו, בנדר התחייב בפניו לשלם לו כספים על כך שהוא אפשר לו להמשיך למכור מכשירים ברשת.   ""דובר בזמנו שכאשר אתה מכניס את מי שאתה מכניס וממשיך לעבוד וממשיך למכור מכשירים ברשת, אני מקבל את החלק שלי גם כשאני כבר לא עובד שם"", נשמע אלון בקלטת. ""במידה שלא, אני, באמת באמת באמת זה לא ישתלם לך... יש לך יום יומיים-שלושה, ערב שמחת תורה היום, מחר ועוד יום. במידה שלא, אני אומר לך בצורה הכי ברורה, בלי למצמץ, זה לא ישתלם לך. אני אדאג שרמי יזרוק אותך, ולא רק יזרוק אותך. גם יתבע אותך על כל הנזקים שעשית לו"". ","[http://images1.ynet.co.il/PicServer4/2016/01/13/6755005/wa.jpg, http://images1.ynet.co.il/PicServer4/2014/12/03/5735879/573587416922690640360no.jpg]"
"""שמעתי תינוק בוכה"". גיבורי היום בירושלים משחזרים","זה היה יכול להסתיים באסון. שריפה פרצה בבניין מגורים, ואימא שהייתה עם שלושת ילדיה בבית הצליחה לברוח רק עם שניים מהם. הכבאים שהגיעו הצילו את הבן הקטן. ""לקחתי את התינוק ובמהירות הוצאתי אותו החוצה""","  השריפה בבניין ממנו חולץ התינוק   כבאים הצליחו להציל היום (ד') תינוק שהיה בתוך בניין בירושלים שבו פרצה שריפה. התינוק לא נפגע והועבר לידי אמו שהייתה מחוץ לבניין המגורים.   היום בשעה 10:35 התקבלה קריאה במוקד כבאות והצלה ירושלים, על שריפה בבניין ברחוב אגסי בשכונת הר נוף. למקום הוזנקו ארבעה צוותי כיבוי ומנוף. אמו של התינוק סיפרה שהצליחה להימלט מהדירה עם שניים מילדיה, אך בשל הלהבות בבניין לא הצליחה לחזור ולהוציא את התינוק.  במהלך פעולות הסריקה של הכבאים בבניין הבוער, שמע אחד ממפקדי הצוותים, רס""ר יעקב זאנה, קול בכי של תינוק קטן בדירה שהייתה אפופת עשן, ליד הדירה הבוערת. מפקד הצוות נכנס לדירה והבחין בתינוק ששכב בעגלה. מפקד הצוות חילץ את התינוק, למרבה המזל ללא פגע, והעבירו לידי אמו ששהתה באותה עת מחוץ למבנה.  רס""ר זאנה, שחילץ את התינוק: ""הבניין היה אפוף בעשן סמיך ורעיל והראות הייתה מוגבלת לסנטימטרים ספורים. התחלתי עם הצוות שלי לסרוק את הדירות במטרה לחפש לכודים, אם ישנם. תוך כדי הסריקות נכנסתי לדירה הסמוכה לדירה הבוערת, ואז שמעתי קול בכי של תינוק קטן ששכב בעגלה. לקחתי את התינוק ובמהירות הוצאתי אותו החוצה ללא פגע, לאמו שעמדה מחוץ לבניין כשהיא מודאגת וחרדה. האם הודתה במילים חמות לי ולצוות שלי. אני שמח שנפלה בחלקי הזכות להציל את הילד, אני בכבאות והצלה יותר מ-20שנה, ויצא לי לחלץ משריפות ילדים ואזרחים רבים, אך בכל פעם זה מרגש מחדש כאילו זו הפעם הראשונה"".   האם הנרגשת הודתה לכבאים וסיפרה כי ניסתה להיכנס לבניין כדי להוציא את בנה, אך נאלצה לסגת מפאת העשן הכבד, המחניק והרעיל שאפף את כל קומות המבנה.  דובר כבאות והצלה ירושלים, רס""ל אודי גל: ""לוחמי האש שהגיעו למקום הבחינו כי הבניין בן שמונה הקומות אפוף בעשן כבד כתוצאה מדליקה שפרצה בקומה השלישית. הלוחמים בפיקוד סגן מפקד המשמרת, רשף גרשון כהן, חדרו למבנה הבוער, החלו בסריקות לאיתור לכודים, לכיבוי מוקד הבעירה, ולאוורור המבנה מהעשן הרב. כעבור זמן לא רב השתלטו לוחמי האש על השריפה, אווררו את המבנה ובמקביל חילצו כמה דיירים שנלכדו בעשן"".  מחקירה שבוצעה על ידי אגף חקירות אש בכבאות והצלה ירושלים, התברר כי השריפה פרצה בעקבות השארת מכשיר חשמלי פועל ליד חומרים דליקים. בשלב מסוים נוצר ככל הנראה כשל במכשיר והוא החל להתלקח והצית את תכולת הבית.   ","[http://images1.ynet.co.il/PicServer4/2016/01/13/6755091/67550830991591490663no.jpg, http://images1.ynet.co.il/PicServer4/2016/01/13/6755089/675508201001699490717no.jpg, http://images1.ynet.co.il/PicServer4/2016/01/13/6755087/67550810891099640360no.jpg, http://images1.ynet.co.il/PicServer4/2016/01/13/6755204/67551990100696490783no.jpg]"
צפו: החילוץ של הכלב ג'וק שנתקע בגדר,ג'וק הקטן נלכד בין הסורגים של גדר בבית ספר בבני ברק. הכבאים שהוזעקו למקום הצליחו לחלצו בעזרת מכשיר מיוחד. הוא הודה להם כשכשכש בזנבו,"הכבאים מחלצים את הכלב מהגדר  מסייעים לידידו הטוב של האדם. ג'וק הכלב נלכד הערב (ד') בין שני סורגים של גדר בבני ברק. לקול תשואות הנוכחים הצליח צוות משירותי הכבאות לחלץ אותו, והוא רץ מאושר לבעליו שהיו במקום.  הערב התקבלה קריאה בשירותי הכבאות על כלב שנלכד בין הסורגים. בעקבות הקריאה יצא למקום צוות מתחנת הכיבוי בבני ברק, וראו כלב קטן שחצי גופו לכוד בין הברזלים.  רס""ר ציון עבדה, ראש צוות בשירותי הכבאות, סיפר: ""הגענו למקום וראינו שהכלב לא יכול לצאת. בשלב זה עשינו שימוש בערכת 'שרון' שיש בה מפסק סורגים הידראולי, שהתפקיד שלו לפסק ולהרחיב את הסורגים. כעבור כמה שניות אפשרנו לכלב לצאת והוא רץ לזרועות בעליו"".  מפסק הסורגים מופעל על ידי משאבה וכשמניחים את המכשיר בין שני הסורגים ומפעילים לחץ, אפשר להרחיב את הגדר ולחלץ את מי שנתקע בה. עבדה, שהיה במקום יחד עם חבריו שחר קרפו ואמיר הראל, אף הצטלם עם הכלב למזכרת. ""האנשים שהיו שם היו מבסוטים"", סיפר עבדה. ""אמרו לנו כל הכבוד ומחאו כפיים כשהכלב יצא. מבחינתי בני אדם וחיות זה אותו דבר והם חשובים באותה מידה"".  זו אינה הפעם הראשונה שעבדה מחלץ בעלי חיים. ""היו לי כמה וכמה חילוצים של חתולים וכלבים. כבר קוראים לי מחלץ החיות"", הוא אומר. ""לפני כשנה חילצתי חתול מתוך פחית של קופסת שימורים, הוא ניסה להכניס את הראש אבל לא הצליח לצאת. החתול השתולל חצי שעה עד שמישהו הזמין אותנו. חילצתי אותו עם סכין לחיתוך ברזל"". ","[http://images1.ynet.co.il/PicServer4/2016/01/13/6755287/675527801000100640360no.jpg, http://images1.ynet.co.il/PicServer4/2016/01/13/6755292/67552910100099490412no.jpg]"
נמצאו אב ובתו שנעדרו במדבר יהודה,בבוקר יצאו בן 50 ובת 19 מביתם במעלה אדומים לטיול עם ציוד גלישה. מכוניתם נמצאה בנחל משמר ליד עין גדי. יחידות חילוץ סרקו את האזור ומצאו אותם לאחר חצות כשמצבם טוב,"יחידות החילוץ מגילות, ערד ועין גדי חיפשו מאז שעות הערב (יום ד') אחר אב (50) ובתו (19), שיצאו מביתם במעלה אדומים לטיול במדבר יהודה עם ציוד גלישה ועדיין לא שבו לביתם. מכוניתם נמצאה בנחל משמר ליד עין גדי. בסביבות השעה 00:30 השניים נמצאו במצב טוב.   עוד בחדשות:         הם יצאו לטיול בבוקר והיו אמורים לחזור בערב. כשאיחרו לחזור פנתה המשפחה למשטרה. צוותים של יחידות החילוץ סרקו את האזור בניסיון לאתר אותם בתוך הערוץ. הטמפרטורות במקום נמוכות והיה חשש להיפותרמיה.  לשניים יש טלפונים סלולריים, אך לא ניתן היה לבצע איכון במצב כזה, מאחר שרק האנטנה במצדה קרובה מספיק, ובלתי אפשרי לבצע הצלבות.   אנשי יחידת חילוץ עין גדי איתרו לבסוף את השניים בנחל משמר, והעניקו להם טיפול בשטח. ",[]
"אלפים נפרדו מז'קלין ליכטנשטיין: ""אדם זהב שנתן מעצמו לאחרים""","בני משפחה, חברים, פוליטיקאים ואישים נוספים השתתפו בהלווייתה של מעצבת השיער שנפטרה אתמול במפתיע. בנה ירון: ""מאז ההודעה על מותך מלא אנשים עם בעיות מספרים שעזרת להם, אף פעם לא סיפרת לנו על זה""","אלפי בני משפחה וחברים השתתפו אתמול אחר הצהריים (ד') בהלווייתה של מעצבת השיער ז'קלין ליכטנשטיין,
	 שהלכה שלשום לעולמה במפתיע בגיל 67 לאחר שלקתה בלבה. בהלוויה, שהתקיימה בבית העלמין קריית שאול בתל אביב, הגדירו אותה מכריה ""צדיקה"" וסיפרו שהייתה אשת סוד של רבים. ""קשה לדמיין איך להמשיך את החיים כשאת לא כאן"", אמרו.  בין הנוכחים בקריית שאול היו בכירים במשק הישראלי, פוליטיקאים ואמנים, חברים ולקוחות של ליכטנשטיין ז""ל, שבאו לחלוק כבוד אחרון ולתמוך באביגדור, בעלה, ובילדים ירון, מיכה וענת.  בין השאר היו שם יו""ר האופוזיציה יצחק (בוז'י) הרצוג, השר גלעד ארדן, ג'ודי שלום-ניר מוזס, אלי יצפאן, ציפי שביט, המפיק חיים סלוצקי, מיקי בוהדנה, טל מוסרי, אגם רודברג, ירדן הראל, מיקי בוגנים, השף שאול בן אדרת, גיא זו-ארץ, יעל בר זוהר, אבי נמני וצביקה פיק. אביב גפן שהיה האמן האהוב על ליכטנשטיין שר את ""שיר עצוב"".  הבן ירון ספד לאמו: ""מלאך שלי, לא כתבתי לך כי אני לא רוצה להיפרד ממך. אני לא יכול להאמין לזה. ראיתי מעל המיטה שלך תמונה שלי ושל ליה וזה גמר אותי. היום זה יום ההילולה של הבבא סאלי ודווקא היום את הולכת. את האימא הכי מתנה ומדהימה בעולם. מאז ההודעה על מותך מלא אנשים עם בעיות מספרים שעזרת להם, אף פעם לא סיפרת לנו על זה"".  שירה הנכדה הוסיפה: ""מושלמת שלי, אני בשוק שאת לא איתי. סבתא שלי היא החברה הכי טובה שלי. היום אני מבינה שסבא וסבתא הם הכי משמעותיים בחיים  כלתה של ז'קלין, הדס ליכטנשטיין-מוזס, סיפרה על הקשר המיוחד ביניהן: ""היינו כל כך הרבה שנים ביחד ואני רק חושבת על כל מה שעוד יכולנו להספיק. אני לא יודעת איך לדבר עלייך בלשון עבר, זה לא נתפס. היית בנאדם זהב שנתן לאחרים לפני שחשב על עצמו. תמיד עזרת לכל מי שצריך, אם זה קליינט, חבר או סתם אדם שפגשת ומצאת ברחוב. לא היה אחד שלא הכיר את טוב הלב שלך"".   ג'ודי שלום ניר מוזס אמרה: ""הייתי חיילת בת 18 כשהכרתי את ז׳קלין, שעבדה במספרה של אחיה. הקליק בנינו היה מיידי. מאז ועד היום לא נפרדנו. אני לא מכירה אדם עם לב כמו של האישה הזאת. היא הפכה עולמות עבור כל אדם עם בעיה שהיה מגיע אליה. אין לי מושג איך אעביר את שאר חיי בלעדיה"".  יו""ר האופוזיציה, יצחק (בוז'י) הרצוג, סיפר על היכרות רבת שנים: ""יש כאן חוסר צדק ויש כאן משהו שאנחנו לא יכולים להכיל אותו. הדבר הראשון שלה היה קודם כול לדאוג לאחר, והיא הייתה משרד רווחה של איש אחד. הייתי רואה את מעשי הצדקה והחסד, להכי בודדים והכי גלמודים. את הצעירות שבאו ללמוד ממנה היא הפכה למצליחות"".  חברתה העיתונאית אילה חסון ספדה לה: ""אתמול אביגדור אמר לי 'ז'קלין מתה'. אחוזת הלם עזבתי את העבודה ועשיתי את המעשה הכי ז'קליני ובלי לשאול נסעתי לבית החולים איכילוב להיות בשעה המרה הזאת עם אביגדור. ב-1996 הגעתי לראשונה למספרה במגדלי דוד ליד ביתי ומאז לא עזבתי ולא הלכתי לאחרים. זאת לא הייתה מספרה אלא תחנה קבועה בדרך לסיפורים פוליטיים, עזרה, הכול עבר שם"".  כתב ""ידיעות אחרונות"" רז שכניק ספד גם הוא ואמר: ""היית מפעל צדקה של אישה אחת, השגת שמיכות לחיילים ותנורים לנזקקים. ז'קלין הכירה את כולם ומעולם לא השתמשה בזה לקדם את עסקיה"".  ","[http://images1.ynet.co.il/PicServer4/2016/01/13/6753676/675367401001388490556no.jpg, http://images1.ynet.co.il/PicServer4/2016/01/13/6755184/675517601001094640360no.jpg]"
תיעוד נדיר מ-1927: רעידת האדמה הגדולה בארץ,"300 בני אדם נהרגו ברעידת האדמה שפקדה את ארץ ישראל לפני 89 שנים. לידי ynet הגיעו תמונות שתיעדו את ההרס שזרע אז הרעש. חוקר אסונות טבע: ""התיעוד מרגש, עוד נדבך בפסיפס שאנחנו מנסים לבנות בתחום"" ","  התיעוד ההיסטורי נחשף: אלבום תמונות נדיר, שלפי ההערכות צילם מהנדס מחיפה, התקבל לפני כשנה אצל פרופ' משה ענבר מהחוג לגיאוגרפיה באוניברסיטת חיפה. עבור פרופ' ענבר, מומחה לאסונות טבע, מדובר באוצר של ממש: התמונות מתעדות את נזקי רעידת האדמה הגדולה שפקדה את ארץ ישראל ועבר הירדן ב-11 ביולי 1927, זרעה הרס רב וגבתה 300 קורבנות בנפש.   זו הייתה הרעידה הראשונה בארץ ישראל שתועדה במכשירים מודרניים, ועצמתה הייתה 6.2 דרגות בסולם ריכטר. המוקד היה בצפון ים המלח והרעש הורגש היטב בכל רחבי הארץ. ההרס היה גדול, אולם גם אז, מבנים שנבנו כראוי שרדו, ואלה שהיו רופפים קרסו. פרופ' ענבר מעריך כי צלם התמונות, שזהותו אינה ידועה, היה מהנדס, מכיוון שלצד התמונות הוא רשם הערות בנוגע לטיב הבנייה. בנוסף הוא הצביע אז על מבנים ששרדו בשל בנייה איכותית יותר. באחד המקרים ציין ""מילוי רע"", ולגבי יריחו כתב: ""מלון חדש, קירות מבלוקים, קורות מברזל"".  מומחה מסביר על התמונות הנדירות   1927: נזקי רעידת האדמה בטבריה(באדיבות אוניברסיטת חיפה)  לדברי פרופ' ענבר, ""התמונות מלמדות אותנו על עוצמת הרעידה, ההתפשטות שלה, המקומות שבהם הרעידה הייתה אופקית ואחרים שבהם הייתה מלמטה למעלה. אלה דברים חשובים מבחינה מחקרית. בנוסף, יש כאן תיעוד שלא היה קודם לכן, כמו התמונות מטבריה ושכם, מהיישוב ריינה (ליד נצרת) ומקיבוץ דגניה ב' שבו נראה מבנה שנסדק ברעידה.  ""מעניין שלמרות שהקיבוצים תיעדו אירועים רבים בתולדותיהם, אין בקיבוצי עמק הירדן תיעוד של הרעידה. גם בארכיון הרכבת אין תיעוד לכך, ומה שמעניין הוא שלמרות שמסילת הרכבת עברה בלב השבר הסורי אפריקני – תחנות מרכזיות היו בצמח ובבית שאן – אין תיעוד של נזקים, וככל הידוע הרכבת המשיכה לפעול כסדרה. מדובר היה במבנים חזקים שלא נפגעו ברעידה"".  על התיעוד מהיישוב ריינה סיפר פרופ' ענבר כי בעבודת מחקר מ-2005 איתרו החוקרים קשיש תושב המקום, שהיה כבן 10 בעת הרעידה. ""הוא סיפר כי צעד ברגל מבית הספר בנצרת לכפרו כשהחלה הרעידה, ותיאר כיצד ראה את ביתו נהרס וקורס"".  באלבום כ-30 תמונות ייחודיות, אבל זהות הצלם כאמור אבדה. האלבום נמסר לפרופ' ענבר מפרופ' ארנון סופר, שקיבל אותו משני תושבי חיפה. גם השניים לא יכלו לשפוך אור על התעלומה. בימים אלה מכינים פרופ' ענבר וד""ר כרמית רפפורט – שניהם מהחוג לגיאוגרפיה באוניברסיטת חיפה – חוברת בנושא אסונות טבע, שבה יפרסמו לראשונה את התמונות הייחודיות.  ""מבחינתי כחוקר, מרגש מאוד לראות את התיעוד הזה, ממש לגעת בתמונות איכותיות שמהוות עוד נדבך בפסיפס שאנחנו מנסים לבנות בתחום רעידות האדמה ואסונות הטבע בישראל. המוכנות שלפני היא זו שקובעת כמה קשה ישפיע עלינו האירוע עצמו וכמה מהר נתאושש אחריו"", אמר פרופ' ענבר. ","[http://images1.ynet.co.il/PicServer4/2016/01/13/6754613/67546010981096490490no.jpg, http://images1.ynet.co.il/PicServer4/2016/01/13/6754915/67549130991281490491no.jpg, http://images1.ynet.co.il/PicServer4/2016/01/13/6754615/67546020992698640360no.jpg, http://images1.ynet.co.il/PicServer4/2016/01/13/6754617/67546031991086640360no.jpg, http://images1.ynet.co.il/PicServer4/2016/01/13/6754609/675460009933100490528no.jpg, http://images1.ynet.co.il/PicServer4/2016/01/13/6754604/6754598099299640360no.jpg]"
"בית כנסת נחנך על שם תאיר ראדה: ""בנינו לה בית""","9 שנים אחרי הרצח הגשימו הוריה של הילדה חלום בעזרת הציבור, ו-1,000 איש הגיעו לטקס. האב שמואל, הסובל ממחלה סופנית, קיבל שחרור מבית החולים ואמר: ""עשיתי את כל המאמצים להגיע"". האם אילנה: ""זה יום של אחדות ישראל"""," ""החלום קורם עור וגידים""  בקצרין נחנך בצהריים (ה') בית הכנסת ""תאיר שבת אחים"" על שמה של תאיר ראדה
	 ז""ל, שנרצחה לפני תשע שנים בהיותה בת 13. באירוע נכחו כ-1,000 איש, בהם אביה שמואל ראדה, החולה במחלה סופנית, ששוחרר למשך זמן קצר והובא לבית הכנסת ב""אמבולנס המשאלות"" של מד""א כשהוא מלווה בפרמדיקים.   ""אני שמח שהצלחתי להגשים את החלום שהיה לי מאז הרצח, להקים בית מקדש מעט לזכרה של תאיר"", אמר שמואל ראדה לפני תחילת הטקס. ""עשיתי את כל המאמצים להגיע לרגע הזה. זה לא היה קל, ואני עוד חולה. זה בית כנסת תימני אבל הוא למען כל עם ישראל. יכולים לבוא מכל קצווי הקשת להתפלל פה, זה בית כנסת לכולם"".   לאחר הסרת הלוט נקבעה המזוזה ולאחר מכן נערך בבית הכנסת טקס שבו הוקרן בין היתר סרט על חייה של תאיר. בית הכנסת היה צר מלהכיל את המוני האורחים וחלקם צפו בטקס דרך החלונות. הזמר פאר טסי שר לבקשת האם אילנה את הפיוט ""לך אלי תשוקתי"".          בטקס אמרה האם אילנה: ""כשתאיר נרצחה, היה חיבוק ואהבה סביבנו, אבל מתוך העצב והבלבול לא שמתי לב. רצינו לשכוח את הימים הקשים ההם. אז עכשיו ניתנה לנו הזדמנות להגשים חלום לבנות בית לתאיר. רציתי להוביל אותה לחופה, אבל לא זכיתי. זכיתי להקים בית לקדוש ברוך הוא. ואז אלוהים לקח אותי ואת שמואל בשתי ידיים והראה לנו את כל האהבה והחיבוק של העם הזה. אני רוצה להודות לקדוש ברוך הוא ואני רוצה להודות לך שמואל. נלחמת להקים את הבית הזה, והנה החלום קורם עור וגידים. זכית. אני רוצה להודות לעם הזה, לבן אדם ששלח מעטפה עם שקל אחד, מתוך זה שאין לו וגם הוא רצה להנציח זכר לתאיר"".  לפני כשלושה שבועות הגיע ככל הנראה לסיומו ההליך המשפטי סביב רצח תאיר ראדה: בתום תשע שנים קבע גם בית המשפט העליון שרומן זדורוב הוא שרצח את הילדה. ","[http://images1.ynet.co.il/PicServer4/2016/01/14/6757562/675755701000100490326no.jpg, http://images1.ynet.co.il/PicServer4/2016/01/14/6757211/6757210098790640360no.jpg, http://images1.ynet.co.il/PicServer4/2016/01/14/6757567/67575590100488640360no.jpg, http://images1.ynet.co.il/PicServer3/2012/08/30/4133179/TK4965_b.jpg]"
הערב: שני הולכי רגל נהרגו בתאונות דרכים,"אזרח זר בן 35 נפגע מרכב ליד אשקלון. הנהג נמלט והסגיר את עצמו אחר כך. ניב גלאם, חייל צה""ל, נהרג מפגיעת רכב בגליל התחתון. עמותת ""אור ירוק"" התריעה בעבר כי הצומת מסוכן. ""הכתובת הייתה על הקיר"""," זירת התאונה בכביש 4   סטודנט זר נהרג הערב (יום ה') בתאונה בכביש 4 לכיוון צפון, מניצנים לכיוון באר גנים, סמוך לאשקלון. נהג הרכב, צעיר מאשדוד, נמלט מזירת התאונה. אחר כך יצר קשר עם המשטרה והגיע עם הרכב הפוגע לחקירת בוחני המשטרה. מחקירת שוטרי הזרוע המבצעית של אף התנועה ובוחני התנועה עולה כי הסטודנט חצה את הכביש יחד עם שני חברים ולא עבר במעבר חצייה.  פרמדיקים של מד""א לכיש שהגיעו לזירת התאונה ניסו לבצע בהולך הרגל בן ה-35 פעולות החייאה, אך לבסוף נאלצו לקובע את מותו. אחד הפרמדיקים, דוד מור יוסף, סיפר: ""בשולי הכביש שכב גבר בם 35 מחוסר הכרה עם פגיעה רב מערכתית קשה. אזרחים שהיו במקום סיפרו לנו שהוא נפגע מרכב חולף. ניסינו להעניק לו טיפול רפואי אבל הפציעות שלו היו קשות מאוד ונאלצנו לקבוע את מותו בשטח"".   בכביש 65 נפצע קשה חייל צה""ל מפגיעת רכב בצומת הכניסה לאילניה בגליל התחתון. החייל, ניב גלאם בן ה-19, הובהל לבית החולים פוריה, שם מת מפצעיו. נהג הרכב נפצע קל ופונה אף הוא לבית החולים. מחקירה ראשונית של בוחני התנועה עולה כי גלאם חצה את הכביש בצומת מחנה נפתלי וצעד לכיוון תחנת האוטובוס הנמצאת בכיוון נסיעתו של הרכב. במקום אין מעבר חציה.  פרמדיק מד""א, שגיא גלייטמן, הגיע למקום וסיפר: ""על הכביש שכב צעיר כבן 20 מחוסר הכרה ועם פגיעה רב מערכתית קשה. הענקנו לו טיפול רפואי ראשוני בשטח ופינינו אותו תוך כדי המשך טיפול רפואי לבית החולים"". חאלד מסאלחה, מתנדב באיחוד הצלה, סיפר: ""מדובר בצעיר הולך רגל שנפגע מרכב בסמוך לתחנת אוטובוס ואיבד את ההכרה. גם נהג הרכב הפוגע נפצע קל, ואני טיפלתי בו לפני שפונה לבית החולים"".   כביש 65 הוא אחד המסוכנים בצפון. רק בחודש שעבר נהרג תושב בית קשת בהתנגשות חזיתית בקטע הסמוך למחלף קדרים החדש. מנתונים של ""אור ירוק"" בין 2005 ל-2014 נהרגו בקטע הכביש בין עפולה לקדרים 58 בני אדם ב-550 תאונות דרכים. 1,726 נפצעו, מתוכם 187 קשה.  בימים אלה מבוצעת עבודה נרחבת להרחבת הקטע שבין קדרים למחלף גולני, אולם הקטע שבו הייתה התאונה הערב (בין מחלף גולני לעפולה) נותר דו מסלולי, ללא גדר הפרדה, ואף לא נמצא בתוכניות העבודה של משרד התחבורה.  בעמותת אור ירוק מציינים כי התריעו בפני הרמטכ""ל גדי אייזנקוט על שורה של בסיסים שהכניסה אליהם מסוכנת לחיילים הולכי הרגל, והצומת שבו אירעה התאונה הערב הוא אחד מהם. שמואל אבואב, מנכ""ל אור ירוק, אמר כי ""הכתובת הייתה על הקיר. הכביש עשוי לגבות את חייהם של כ-30 בני אדם בעשור הקרוב אם משרד התחבורה לא ישפר את התשתית"".  מדובר צה""ל נמסר כי ""צה""ל משתתף בצער המשפחה וימשיך ללוותה, ובנושא נפתחה חקירת מצ""ח. הפנייה המדוברת התקבלה בלשכת הרמטכ""ל והועברה לטיפול הגורמים הרלוונטיים"".   אזור התאונה בכביש 65 בסרטון של ""אור ירוק""   אמש נהרג גבר כבן 40 ושלושת ילדיו נפצעו בינוני בתאונה בין משאית לרכב פרטי בכביש 241 בכניסה למושב בטחה שליד אופקים. הנהג חולץ מהרכב ללא רוח חיים על ידי צוות כיבוי אש של מרחב נגב, והילדים, בני 10 עד 13, שהיו במושב האחורי של הרכב הפרטי, פונו במצב בינוני לבית החולים סורוקה בבאר שבע. נהג המשאית טופל בזירה כשהוא מוגדר פצוע קל בשל חרדה. המשטרה פתחה בבדיקת נסיבות התאונה. ","[http://images1.ynet.co.il/PicServer4/2016/01/14/6757982/6757968094094640360no.jpg, http://images1.ynet.co.il/PicServer4/2016/01/14/6758318/67583120100075490502no.jpg, http://images1.ynet.co.il/PicServer4/2016/01/14/6757984/6757969799091640360no.jpg]"
"""השלמתי עם המוות"". החיים החדשים של הפצועה מדיזנגוף","""ראיתי חור ברגל והרבה דם"", נזכרת הדר קליין בפיגוע בפאב ""הסימטא"" בתל אביב. היא ניצלה ממוות בזכות חבר ששמר עליה וראתה איך שמעון רוימי ז""ל מת לנגד עיניה. עכשיו היא מתגברת על הכאבים כדי להגשים את החלום בסטודיו לפילאטיס: הרגל כואבת, אבל מוצאים את הכוחות. צפו בכתבה","   הכול כבר היה מוכן להשקה של הסטודיו לפילאטיס ויוגה של הדר קליין ברמת החייל בתל אביב. ביום שישי לפני שבועיים היא יצאה לבילוי בפאב ""הסימטא"", וכדורי המחבל נשאת מלחם
	 פגעו בה ודחו לפי שעה את הפתיחה החגיגית, אך היא אופטימית: ""זה ייקח כמה ימים, אולי שבועות, אבל בסוף זה יקרה"".    היא מעידה כי קולות הפיצוצים לא נשמעו לה תחילה כיריות. ""ידיד שלי ניר דחף אותי פנימה וזה כנראה מה שהציל אותי, כי האינסטינקט שלי היה להסתובב ולראות מה קרה. הקליעים פגעו בי והרגשתי כאב ברגל. הרמתי את השמלה וראיתי חור ברגל והרבה דם. ניסיתי לזוז פנימה כי חששנו שיש עוד מחבלים. פחדנו שהולכים לרסס את כולנו. באיזשהו מקום כבר השלמתי עם זה שאני הולכת למות. קיבלתי את זה. אני זוכרת שחשבתי שאני אעצום את העיניים הכל ייגמר"".    מלחם ירה במשך כמה שניות לעבר יושבי הפאב ונמלט. מבחינת קליין, היה מדובר בנצח. ""עברו לי מלא מחשבות בראש. מצד אחד, מה קרה עם הרגל שלי, זו העבודה שלי, האהבה שלי, אלה החיים שלי. מה יהיה עם הסטודיו, מה יהיה עם החברים שלי, מה שלום ניר, מה שלום אריאל, מה קורה עם האנשים שיושבים על הבר. מה קורה עם הבחור ששוכב לידי. הבנתי שבאמת קיבלתי את החיים שלי מחדש"".   בבית החולים התבררה חומרת הפציעה, שמנעה מקליין להרים את רגלה. על פי אבחנת הרופאים, בנס הקליע לא פגע בעורק הראשי – דבר שעלול היה להביא למותה. ""את כל מי שפגשתי שאלתי על הרגל כי אני צריכה אותה וחשוב לי שהיא תהיה בסדר"", היא אומרת. ""מבחינתי היה מאוד קשה לשכב בחדר ולא להצליח להרים את הרגל. גם עכשיו אני לא מרגישה אותה,נפגעו לי עצבים בברך, וזה קשה שהעבודה שלך זה להרגיש את הגוף שלך ולדעת מה הוא צריך. זה כאילו שמשהו בתוכי נעלם"".      ""אני מתארת לעצמי שהיא תתעכב בעוד כמה ימים, אולי שבועות, אבל היא תקרה"". ","[http://images1.ynet.co.il/PicServer4/2016/01/04/6734845/673483701001599640360no.jpg, http://images1.ynet.co.il/PicServer4/2016/01/01/6730110/big11.jpg, http://images1.ynet.co.il/PicServer4/2016/01/01/6730460/200.jpg]"
לאחר שהגשים חלומו: נפטר אביה של תאיר ראדה,"אתמול הצליח שמואל ראדה להשתתף בטקס חנוכת בית הכנסת על שם בתו שנרצחה לפני 9 שנים. הבוקר, ויממה לפני שהיה אמור לחגוג את יום הולדתו ה-60, ראדה הלך לעולמו. אתמול הוא אמר: ""עשיתי את כל המאמצים להגיע לרגע הזה"""," שמואל ראדה, אביה של הנערה תאיר ראדה
	 שנרצחה לפני 9 שנים, הלך הבוקר (ו') לעולמו לאחר מאבק במחלת הסרטן. רק אתמול הספיק האב להגשים את חלומו
	 לראות את בית הכנסת על שם בתו נחנך בקצרין. מחר היה אמור ראדה לחגוג את יום הולדתו ה-60. הלווייתו של ראדה תתקיים היום בשעה 14:30 בבית העלמין בקצרין.  שמואל ראדה בבית הכנסת על שם בתו, אתמול   במרכז הרפואי פדה פוריה עדכנו הבוקר: ""בצער רב אנו מעדכנים כי שמואל ראדה, אביה של תאיר ראדה ז""ל, נפטר בבית החולים לפני דקות ספורות. צוות מחלקה פנימית ב', שבה היה מאושפז בשל מחלה קשה, וכל צוות המרכז הרפואי, משתתף בצערה הכבד של המשפחה"". באותה עת שהו סביב מיטתו בני המשפחה: רעייתו אילנה, בניו, האחים של שמואל ואחייניו. בקצרין נחנך אתמול בצהריים בית הכנסת ""תאיר שבת אחים"" על שמה של תאיר. באירוע נכחו כ-1,000 איש, בהם אביה שמואל ראדה, ששוחרר למשך זמן קצר והובא לבית הכנסת ב""אמבולנס המשאלות"" של מד""א כשהוא מלווה בפרמדיקים.  ""אני שמח שהצלחתי להגשים את החלום שהיה לי מאז הרצח, להקים בית מקדש מעט לזכרה של תאיר"", אמר ראדה לפני תחילת הטקס. ""עשיתי את כל המאמצים להגיע לרגע הזה. זה לא היה קל, ואני עוד חולה. זה בית כנסת תימני אבל הוא למען כל עם ישראל. יכולים לבוא מכל קצווי הקשת להתפלל פה, זה בית כנסת לכולם"".   ""זה יום של שמחה. יום של אהבת ישראל ואחדות ישראל, כמו שתאיר חלמה ורצתה"", אמרה אתמול האם אילנה ראדה, שביקשה להודות על התמיכה והעזרה שקיבלה המשפחה. ""אתמול, בגלל ההתרגשות, חלה הרעה במצב של שמואל, אבל כל עם ישראל התפלל בשבילו וחלה הטבה והוא הצליח להגיע לפה. בימים האחרונים ראינו נסים גלויים"".  בני המשפחה ועמותת ""שבת אחים"", שהקימה את בית הכנסת, התקשו בתקופה האחרונה להשלים את חלקו הפנימי וגייסו עזרה מהציבור הרחב, שנעתר ותרם קרוב ל-400 אלף שקל. במשפחה קיוו כי השלמת ההקמה תסתיים במהרה ושמואל יוכל להשתתף בטקס החנוכה, משאלה שכאמור התגשמה היום.          לפני כשלושה שבועות הגיע ככל הנראה לסיומו ההליך המשפטי סביב רצח תאיר ראדה: בתום תשע שנים קבע גם בית המשפט העליון שרומן זדורוב הוא שרצח את הילדה. בזמן שאילנה ראדה אמרה לאורך השנים שהיא לא בהכרח מאמינה שרומן זדורוב, שהורשע ברצח, אינו האחראי למות בתה, שמואל היה משוכנע באשמתו של זדורוב. ","[http://images1.ynet.co.il/PicServer4/2016/01/14/6757567/67575590100488640360no.jpg, http://images1.ynet.co.il/PicServer4/2016/01/14/6757560/67575560100899490667no.jpg, http://images1.ynet.co.il/PicServer4/2016/01/14/6757548/67575390100094490691no.jpg, http://images1.ynet.co.il/PicServer4/2016/01/14/6757192/6757175099590640360no.jpg, http://images1.ynet.co.il/PicServer3/2014/02/24/5175918/51758800100590640360no.jpg]"
"שמואל ראדה נטמן: ""הלך למלכה שלו תאיר""","יום לאחר שהגיע לחנוכת בית כנסת על שמה של בתו תאיר, נפטר שמואל ראדה והובא למנוחות בהשתתפות כאלף בני אדם. רעייתו אילנה ספדה לו בבכי: ""אני רוצה להיות איתו ועם תאיר"". גיסו סיפר: ""תמיד סיפרת שאכל אותך שלא יכולת לעזור לבתך ברגעיה האחרונים"""," הלווייתו של שמואל ראדה בקצרין   שמואל ראדה, אביה של הנערה תאיר ראדה שנרצחה לפני 9 שנים, הובא אחר הצהריים (יום ו') למנוחות בבית העלמין בקצרין לאחר מאבק במחלת הסרטן. כאלף בני אדם השתתפו בהלוויה ושמעו את רעייתו אילנה ראדה סופדת לו בבכי: ""אתה המלך שלי. צדיק"". מחר היה אמור ראדה לחגוג את יום הולדתו ה-60.  בגלל קרבת השבת, רק קרוב משפחה אחד ספד לשמואל ראדה ז""ל. אלמנתו אילנה ביקשה מקרוב משפחה שיאמר בהספדו: ""תגיד שהוא מלך והוא הלך אל המלכה שלו (תאיר ז""ל). אני רוצה להיות איתם גם"". בני המשפחה האיצו באילנה להגיע לביתה להתחיל את השבעה, והיא מיררה בבכי: ""מה יש לי בבית, כל המלאכים שלי נשארו פה"".    ראדה הספיק להשתתף בחנוכת בית הכנסת  אחיה של אילנה שמעון שרון ספד לשמואל והזכיר את טוב לבו. ""כל הזמן הודית לאנשי הצוות בבית החולים. רצית לעשות הכול לבד. אני יודע שלא המחלה היא שאכלה אותך. אמרת לי שמה שאכל אותך, זה שאתה, שהיית עוזר לכל אדם, לא יכולת לעזור לתאיר ברגעים הקשים ביותר שלה, ברגעיה האחרונים"", אמר בבכי. ""זה מה שאכל אותך"". אחיו של שמואל ז""ל תמכו באביו, סלים, מוכה היגון. רבים מבאי הלוויה פקדו גם את קברה של תאיר בחלקה הסמוכה.    רק אתמול הספיק האב להגשים את חלומו לראות את בית הכנסת על שם בתו נחנך בקצרין. בעת שנפטר בבית החולים פוריה שבו היה מאושפז, שהו סביב מיטתו בני המשפחה: רעייתו אילנה, בניו, האחים של שמואל ואחייניו.   בטקס בקצרין שבו הספיק שמואל ראדה להשתתף לפני שנפטר, נחנך אתמול בצהריים בית הכנסת ""תאיר שבת אחים"" על שמה של תאיר. באירוע נכחו כ-1,000 איש, בהם אביה שמואל ראדה, ששוחרר למשך זמן קצר והובא לבית הכנסת ב""אמבולנס המשאלות"" של מד""א כשהוא מלווה בפרמדיקים.   ""אני שמח שהצלחתי להגשים את החלום שהיה לי מאז הרצח, להקים בית מקדש מעט לזכרה של תאיר"", אמר ראדה לפני תחילת הטקס. ""עשיתי את כל המאמצים להגיע לרגע הזה. זה לא היה קל, ואני עוד חולה. זה בית כנסת תימני אבל הוא למען כל עם ישראל. יכולים לבוא מכל קצווי הקשת להתפלל פה, זה בית כנסת לכולם"". ","[http://images1.ynet.co.il/PicServer4/2016/01/15/6758787/6758785899077640360no.jpg, http://images1.ynet.co.il/PicServer4/2016/01/15/6758811/67588070100590640360no.jpg, http://images1.ynet.co.il/PicServer4/2016/01/15/6758796/67587810100084640360no.jpg, http://images1.ynet.co.il/PicServer4/2016/01/15/6758797/67587800100892640360no.jpg, http://images1.ynet.co.il/PicServer4/2016/01/15/6758758/6758757199098640360no.jpg, http://images1.ynet.co.il/PicServer4/2016/01/14/6757567/67575590100488640360no.jpg, http://images1.ynet.co.il/PicServer4/2016/01/14/6757192/6757175099590640360no.jpg]"
"מאות בפאב ה""סימטא"": ""שימי ואלון מחייכים מלמעלה""","שבועיים לאחר הפיגוע שבו נרצחו אלון בקל ושמעון רוימי ז""ל, התכנסו מאות בפאב ""הסימטא"" ברחוב דיזנגוף לאירוע תמיכה: ""זה בשביל להראות לכולם שאפשר להמשיך"", אמר אחד מבעלי המקום"," ""עם ישראל חי"". חוזרים לבר ה""סימטא""   אירוע סולידריות שהביא עמו מאות למקום הפיגוע: שבועיים לאחר שנשאת מלחם
	 ירה לכל עבר ברחוב דיזנגוף בפאב ה""סימטא"" ורצח
	 את אלון בקל
	 ושמעון רוימי
	 ז""ל, הגיעו היום (ו') מאות לאירוע תמיכה שיזמו אזרחים כדי לחזק את המקום. ""ההיענות מטורפת. זה ממש משמח את הלב"", אמר אריאל אילוז מירושלים שיזם את האירוע.    בדיוק לפני שבועים הגיע מלחם וירה למוות ברוימי, שהגיע לחגוג יום הולדתו לחברו, ובבקל שהיה מנהל בפאב. מאוחר יותר רצח מלחם את נהג המונית אמין שעבאן ונמלט. כעבור שבוע חוסל המחבל בבית
	 שבו הסתתר בערערה.  עובדי המקום לבשו חולצות עם שמות ההרוגים וחלקם נשאו כובעים עם הכיתוב: ""אי אפשר לעצור את החיים"". סער גבע, אחד מבעלי הפאב, אמר: ""זה אירוע מדהים שנועד גם להנציח את האנשים וגם להמשיך הלאה. זה בשביל להראות לכולם שאפשר להמשיך"", אמר גבע.  לדבריו, ""אירוע כזה מחבר אנשים למה שקרה פה ומוכיח מי זה עם ישראל וזו בהחלט יוזמה מבורכת. אני מרגיש כאילו זה קרה אתמול ועדיין מוזר. אני מקווה ששימי ואלון מסתכלים עלינו מלמעלה ומחייכים"".  ברוריה מזרחי, אמו של אורי מזרחי מבעלי המקום, הגיעה לתמוך ולחזק את בנה: ""אני גם שמחה וגם עצובה"", סיפרה מזרחי. ""באתי לעודד את הבן שלי ואת כל הצעירים בישראל שימשיכו לבלות"".  ברורה מזרחי הוסיפה כי ""אני עומדת פה ומביטה. היה לי חשוב לראות איפה זה קרה והתרחש, היו שבועיים קשים, בני ממש שבור ופשוט נקרע הלב. מצד אחד היה עצב גדול על הנרצחים, אבל מצד שני יש שמחה על ההיענות והחגיגה פה עכשיו. אני מאחלת לכולם שלא נדע עוד צער כזה"".  שחר הגיע מירושלים כדי להשתתף באירוע. ""באנו אני והחברים כדי להביע את התמיכה שלנו בתושבי תל אביב. כולם רוצים שלום, אבל אין מקום לאלימות ואין מקום לדקירות ואין מקום לטרור"".  דור אבידן, שיזם עם אריאל את האירוע, סיפר כי השניים חשבו שהאירוע יהיה קטן. ""פתחנו אירוע בפייסבוק. המונים אישרו הגעה. אי אפשר להאמין כמה אנשים באמת מחזקים ורוצים להראות שהטרור לא ינצח אותנו ואת המנגינה הזאת אי אפשר לעצור"".  ","[http://images1.ynet.co.il/PicServer4/2016/01/15/6758734/675871901001398640360no.jpg, http://images1.ynet.co.il/PicServer4/2016/01/15/6758720/67587120991195640360no.jpg, http://images1.ynet.co.il/PicServer4/2016/01/15/6758722/675871301001599640360no.jpg, http://images1.ynet.co.il/PicServer4/2016/01/15/6758724/67587142802894640360no.jpg]"
בליל שבת: פקקים בנתיבי איילון בגלל עבודות תשתית ,המשטרה חסמה לתנועה שני נתיבים באיילון ממחלף רוקח לכיוון דרום וטענה כי עשתה זאת לטובת הזזת ציוד. נהגים עמדו בפקקים ארוכים. בנתיבי איילון אמרו שהעבודות של רכבת ישראל,"  פקק באיילון בגלל עבודות תשתית בליל שבת   הערב (יום ו') חסמה המשטרה לתנועה שני נתיבים באיילון לכיוון דרום ממחלף רוקח ועד מחלף ההלכה בשל עבודות תשתית. ממשטרת התנועה נמסר כי החסימה בוצעה בשל הזזת ציוד של עבודות הרכבת הקלה בתל אביב, אך במוקד נתיבי איילון ציינו כי הנתיבים נחסמו בגלל עבודות של רכבת ישראל.  מרכבת ישראל טרם נמסרה תגובה.  השאלה הגדולה היא מדוע איש לא טרח לעדכן מראש את הנהגים על חסימה כמעט הרמטית של אחד מצירי התנועה העמוסים והמרכזיים בארץ. רון, אחד הנהגים, סיפר ל-ynet: ""נסעתי באיילון דרום. לפני קק""ל התנועה האטה עד עצירה מוחלטת. עמדנו במשך דקות ארוכות. אנשים יצאו מהרכב ואמרו להם שיש שיפוצים בכביש. אחרי כמה דקות, הצלחתי לצאת ברוקח וראיתי שיש קטע של חצי ק""מ שפשוט נסגר. המשטרה פתחה קטע ובאיילון עצמו נוצר פקק גדול"".  לנהגים בנתיבי איילון הפכה הנסיעה לקשה במיוחד מאז תחילת העבודות על הרכבת הקלה.
	 מנתונים שפורסמו באחרונה ב-ynet עולה כי זמן הנסיעה הממוצע בכביש איילון צפון עומד כעת בשעות הבוקר על 54 דקות. בכביש 5 עומד זמן הנסיעה לעיר הגדולה על 45 דקות, קטע של ארבעה קילומטרים מפתח תקווה לרמת גן ייקח לכם 22 דקות במהירות נסיעה של 10 קמ""ש בממוצע. עבודות הרכבת הקלה על תחנת אלנבי המקבילה לרחוב רוטשילד הביאו לעומסי תנועה בכניסה לתל אביב גם מכיוון לה גווארדיה ודרך השלום, שהושפעה גם מתחנת קרליבך המוקמת על חורבות גשר מעריב. העבודות על תחנת ארלוזורוב ושאול המלך, שכללו צמצום במספר הנתיבים, יצרו פקקים בכניסה לתל אביב מכיוון גבעתיים ומתחם הבורסה.    ",[]
צפו: כריש הגיע לחוף בהרצליה,דייגים תפסו עמלץ כחול ומצילים סייעו לו לשוב ללב ים. לאחרונה נצפו כרישים נוספים קרוב לחוף,"  הכריש שוחה ליד החוף בהרצליה  הכריש הגיע אתמול (יום ו') תשוש וכשבפיו קרס אל חוף הנכים בהרצליה ונתפס על-ידי דייגים. מצילים שחררו את הקרס מפיו והשיבו אותו לעומק הים. היות שמדובר בכריש הרגיל למים עמוקים, לקח לו זמן לשוב ללב ים.  יו""ר החברה לפיתוח התיירות הרצליה, יונתן יעקובוביץ', ציין כי בעבר כבר תועדו תקיפות של כריש מסוג זה נגד בני אדם וכלי שיט. ""הסכנה קיימת כמו תמיד – בים יש בעלי חיים, בהם כרישים. בישראל מעולם לא תועדה תקיפה של כריש, ואם המכמורתנים לא יחריבו את הדגה – אז גם לא תהיה"".  גם בסוף החודש שעבר תועדו כרישים קרוב לחופי ישראל. יגאל בן ארי, מנהל תחום הים ברשות הטבע והגנים, הסביר אז באולפן ynet: ""בעונה הזאת כשהמים מתקררים זו תופעה די נפוצה שהכרישים מתקרבים לחוף. לא מדובר בכרישים מסוכנים, אלא ברוב המקרים אלה שני סוגים מוכרים - אפרורי וסנפירתן. הם מסתובבים בים התיכון ומגיעים קרוב לחופים שלנו וזו לא תופעה יוצאת דופן"".  בן ארי אמר אז: ""הכריש הוא ערך טבע מוגן על פי חוק והפגיעה בו אסורה. הכרישים האלו לא מסוכנים לאדם והם טורפי העל בים ובמערכת אקולוגית בריאה בהחלט יש מקום חשוב מאוד לכרישים האלו. אנחנו אחת המדינות במזרח התיכון שהכי מתמחות בהגנה על הכרישים. אפשר לראות שהם מסתובבים פה בלי שפוגעים בהם"". ","[http://images1.ynet.co.il/PicServer4/2016/01/16/6759223/67592181993199640360no.jpg, http://images1.ynet.co.il/PicServer4/2016/01/16/6759221/6759217099979640360no.jpg]"
שיאי משקל נשברו בתחרות הדיג בכינרת,"נבחרת ישראל בדיג קרפיונים דגה יותר מ-83 דגים בחמשת ימי התחרות. אג'אד ועלא סעדה מהכפר מסעדה שלו את הדגים הגדולים ביותר, וגם המשקל הממוצע לדג עלה. מה עשו לדגים אחר כך?"," שיאים במשקל הדגים שנדוגו בתחרות הדיג הבינלאומית שנערכה השבוע בכינרת. הקבוצה שזכתה במקום הראשון מורכבת מדייגים המייצגים את ישראל בתחרויות בינלואמיות, שדגו ביחד 20 דגים במשקל כולל של יותר מ-83 ק""ג.  התחרות התחילה ביום ראשון והנבחרות נפרסו בחופי איגוד ערים כינרת במזרח האגם, כאשר בכל נבחרת שניים או שלושה מתחרים. לכל קבוצה הוקצה קטע  בתחרות המרכזית, על משקל הדיג הכולל, זכתה במקום הראשון קבוצה המורכבת מדייגים מהנבחרת שייצגה את ישראל באליפות העולם לדיג קרפיונים - גנדי חייקין, גלב דמיטרוביץ וארטיום חורסנוב. הם דגו בסך הכול 20 קרפיונים במשקל כולל של 83.670 ק""ג.  למקום השני הגיעו אולג דריאמוב (מאמן וקפטן נבחרת ישראל), אלכס גלאטמן ובוריס בונין, שדגו בסך הכל 22 קרפיונים במשקל כולל של 75.780 ק""ג.  בתחרות על הדג הגדול ביותר, ניצחו בני הדודים אג'אד ועלא סעדה, מהכפר מסעדה שברמת הגולן. הם דגו את הקרפיון הגדול ביותר בתחרות, במשקל 7.490 ק""ג, ודג נוסף במשקל 5.6 ק""ג. מארגני התחרות ציינו בהתפעלות כי זו הפעם הראשונה שבה משתתפים השניים בתחרות.  המארגנים ציינו עוד, כי בתחרות נשבר שיא מבחינת המשקל הממוצע לקרפיון שעמד על 3.734 ק""ג. כמו כן במסגרת התחרות נרשמה עלייה במשקל הכולל בייחס לתחרות הקודמת משנת 2014, אז דגו כל הקבוצות יחדיו 520 ק""ג ואילו השנה המשקל עמד על 590 ק""ג.  את התחרות ארגנה עמותת ישראפיש לדיג ספורטיבי בישראל. הכינרת, אגם שאינו קופא בחורף, מהווה אבן שואבת לדייגים מקצועיים מכל העולם, בעיקר בעונת החורף, הנחשבת לטובה במיוחד לדיג הקרפיונים, המתקרבים יותר מתמיד לאזור החוף הרדוד בשל עליית המפלס.  קפטן מנחם לב, מהמעגן בעין גב, ציין כי השנה לא הגיעו לתחרות נבחרות מרוסיה ומאוקראינה, בשל סופות שלג ששיתקו את שדות התעופה.   ","[http://images1.ynet.co.il/PicServer4/2016/01/16/6759330/67593243981486640360no.jpg, http://images1.ynet.co.il/PicServer4/2016/01/16/6759334/6759332099782640360no.jpg, http://images1.ynet.co.il/PicServer4/2016/01/16/6759337/67593363992294640360no.jpg]"
פעוט בן שנה וחצי טבע למוות בשלולית,"הפעוט התגלה על-ידי אחיו בן ה-4 במחצבה ליד מודיעין עילית. אנשי מד""א ביצעו בו פעולות החייאה, אך בסופו של דבר מותו נקבע בבית החולים","טרגדיה בשבת: פעוט כבן שנה וחצי טבע למוות בשלולית סמוך לכניסה למודיעין עילית. חובשים ופרמדיקים של מד""א שהועזקו למקום פינו אותו לבית החולים אסף הרופא תוך כדי פעולות החייאה, אך בסופו של דבר נקבע מותו של הפעוט.     השלולית של מי הגשמים, שבה טבע הפעוט למוות, ממוקמת סמוך לאתר קרוונים - שם מתגוררים משפחות של אזרחים אריתריאים העובדים בסביבה.  מפרטים ראשוניים שנמסרו למשטרה עולה כי הפעוט, בן לאחת המשפחות המתגוררות באתר הקרוונים, אותר בשעות הצהריים על ידי אחיו בן ה-4 בתוך המים. זה קרא לבני משפחתו ואלו הזעיקו את צוותי מד""א. טרם ידוע כיצד הפעוט הגיע אל השלולית ונפל אליה.  פרמדיק מד""א אופיר שיש שטיפל בפעוט סיפר: ""במחצבה סמוך לבריכת מים ראינו פעוט כבן שנה וחצי מחוסר הכרה, ללא נשימה וללא דופק לאחר שנמשה מהמים, בנוסף הוא סבל מהיפותרמיה. הענקנו לו טיפול רפואי וביצענו פעולות החייאה ממושכות ומתקדמות וטיפול להיפותרמיה. בבית החולים נמשכו פעולות ההחייאה עד שהרופאים נאלצו לקבוע את מותו"". ",[http://images1.ynet.co.il/PicServer4/2016/01/16/6759361/6759360199098640360no.jpg]
"טרור קטלני באפריקה, פעוט טבע ליד מודיעין עילית. חדשות השבת","שרת החוץ, שהוכרזה  ""אישיות בלתי רצויה"", מעורבת כעת בפרשת שחיתות. הטרור היכה גם בסוף השבוע ובלילה שבין שישי לשבת נרצחו בבירת בורקינה פאסו לפחות 27 בני אדם ומחיר הנפט המשיך לצלול גם בסופ""ש","  1. בשבת בצהריים פעוט כבן שנה וחצי טבע למוות בשלולית
	 סמוך לכניסה למודיעין עילית.  2. בלילה שבין שישי לשבת נרצחו בבירת בורקינה פאסו לפחות 27 בני אדם
	 – שבאים מ-18 מדינות שונות. לא ידוע על נפגעים ישראלים.  3. בשבת בבוקר פורסם כי שרת החוץ השבדית מרגוט וולסטרום,
	 שהרבתה לאחרונה לתקוף את ישראל, הוכרזה ""אישיות בלתי רצויה"" בירושלים וספגה ביקורת קשה ממשרד החוץ הישראלי ומראש הממשלה, מעורבת כעת בפרשת שחיתות.  4. ביום שישי בערב צעיר בן 24 נרצח
	 ושניים נפצעו בקטטה ביפו.  5. ועוד ביום שישי בערב - נחשפו הזוכים
	 בפרס האדיר בלוטו האמריקני.  הזוכים בלוטו האמריקני   6. לאחר כניסת השבת הבית הלבן החמיא לאיראן,
	 שפועלת בעוצמה למימוש חלקה בהסכם הגרעין.  7. בשבת הוכרזו בני דודים דרוזים כאלופי דיג הקרפיונים בכינרת.  8. בתחום הכלכלי - בשישי בערב מחיר הנפט צלל בחדות,
	 ""כי איראן עומדת להתחיל לייצא"".  9. בספורט - אתר StadiumDB הכליל את האצטדיון החדש בבאר שבע כאחד מ-24 המועמדים לזכות בפרס היוקרתי של אצטדיון השנה בעולם.  10. ועוד בספורט - קליבלנד של דיוויד בלאט ניצחה
	 לראשונה מזה 10 שנים את יוסטון בטקסס.  ",[http://images1.ynet.co.il/PicServer4/2016/01/16/6759361/6759360199098640360no.jpg]
ירושלים: בן 12 יום נכווה בינוני ממים רותחים,"צוותי מד""א הוזעקו למרפאה בבירה בעקבות דיווח על תינוק בן 12 ימים, שנפגע ממים רותחים שנשפכו עליו. הוא הועבר במצב בינוני להדסה עין כרם","תינוק בן 12 ימים מירושלים נפגע הערב (שבת) באורח בינוני ממים רותחים שנשפכו עליו ממיחם. התינוק הובא למרפאה ברחוב הנביאים בעיר, ומשם פונה לבית החולים הדסה עין כרם.  חובשים ופרמדיקים של מגן דוד אדום העניקו טיפול ראשוני לתינוק, שסובל מ-25% כוויות בדרגה ב' באזור החזה והחלק התחתון של גופו.  מפרטים ראשונים עולה כי הורי התינוק ביקשו לקלח אותו באמבטיה, אולם בשלב מסוים נשפכו עליו מים רותחים ממיחם שהושאר במהלך השבת לצד האמבטיה.      ",[]
"על קירות דורמיציון: ""מוות לנוצרים, הנקמה תגיע""","המנזר בירושלים שוב הושחת. ""נקמת בני ישראל בוא תבוא"", נכתב באחת מכתובות הנאצה על דלתות המנזר. בכנסייה הגיבו: עד מתי יימשך הוונדליזם?","    כתובת נאצה על קיר המנזר  שוב ונדליזם במקום המקודש לנצרות: הלילה (יום א') הושחתו קירות דלתות מנזר ""דורמיציון"" בהר ציון בירושלים. ""מוות לנוצרים הכופרים אויבי ישראל"", נכתב באחת מכתובות הנאצה, ובאחרת נכתב: ""נקמת בני ישראל עוד תבוא"". המשטרה פתחה בחקירה.    מכנסיית דורמיציון, שהייתה כבר בעבר יעד לפעולות דומות, נמסר: ""הכתובות הן לא רק נגד ישוע המשיח, אלא קוראים בהן גם לטבוח בנוצרים ולשלוח אותם לעזאזל! עד מתי יימשכו מעשי ונדליזם אלה?"". מלבד זאת, הלילה איתרו שוטרי סיור ממרחב דוד כתובות נאצה דומות שרוססו בטוש שחור גם על קיר בהוספיס ברחוב הגיא בעיר העתיקה.  השר לביטחון הפנים גלעד ארדן גינה את הפגיעה בכנסייה והנחה את המשטרה לתת קדימות לחקירת האירוע. לדבריו, ""לא ניתן לאיש לערער את הדו-קיום בין הדתות במדינת ישראל. נפעיל אפס סובלנות כלפי מי שפוגע ביסודותיה הדמוקרטיים של מדינת ישראל ובחופש הדת, ונפעל כדי לשים את ידינו על מי שביצעו את המעשה הנפשע"".  האב גבריאל נדאף, יו""ר פורום גיוס העדה הנוצרית, והרב יחיאל אקשטיין, נשיא הקרן לידידות, גינו את ההתנכלויות לכמרים בתקופה האחרונה בירושלים ואת כתובות השנאה: ""מעשים אלה פוגעים ביחסים בין יהודים לנוצרים בישראל ובעולם, פוגעים בגיוס הנוצרים לצבא והשתלבותם בחברה הישראלית ומסבים נזק תדמיתי עצום לישראל, לתיירות ולכלכלה"", נמסר בהודעה משותפת שלהם.   ""היחסים בין העם היהודי והעולם הנוצרי מהווים נכס אסטרטגי ראשון במעלה לציבור בישראל ואנו קוראים לשר לביטחון הפנים ולמפכ""ל המשטרה לפעול באופן נחרץ ומהיר למיגור התופעה החמורה הזו"", נמסר. עוד לדבריהם: ""הקרן לידידות והפורום יסייעו בכל דרך למשטרה ולממשלה להגביר את האבטחה במקומות הקדושים ובאתרים נוצריים רגישים"".  גם במאי 2013 רוססו כתובות על
	 הכנסייה ועל רכב שחנה בסמוך: ""הנוצרים קופים"" ו""הנוצרים עבדים"". בנוסף, נוקבו שניים מגלגליה של המכונית, שעליה רוסס ""חוות מעון"". משטרת מחוז ירושלים פתחה בחקירה. ","[http://images1.ynet.co.il/PicServer4/2016/01/17/6760285/676027701003981640360no.jpg, http://images1.ynet.co.il/PicServer4/2016/01/17/6760280/67602760100198490639no.jpg, http://images1.ynet.co.il/PicServer4/2016/01/17/6760278/67602750100295490605no.jpg]"
"הסוף של מגה: ""העובדים נלחמים על הבית""","ניסיון נואש להציל את מקום הפרנסה: יממה לפני הדיון בבית המשפט בבקשת דירקטוריון מגה להוציא צו להקפאת הליכים, הפגינו העובדים בת""א מול משרדיו של אחד מבעלי הרשת. ""לא ניתן את מגה לפרק"", קראו. מחר יושבתו כל הסניפים","  הפגנת עובדי מגה  הסניפים יהיו סגורים, העובדים יצאו למחות: מאות מעובדי רשת מגה
	 הפגינו בצהריים (יום א') מול משרדיו של שרגא בירן, מבעלי השליטה ברשת, בדרישה להזרים כספים על מנת להציל את מקום פרנסתם. ההפגנה מול מגדל המוזיאון בתל אביב נערכה על רקע הדיון שיתקיים מחר בבית המשפט המחוזי בלוד בבקשת הרשת להקפאת הליכים. ""לא, לא, לא ניתן - את מגה לפרק"", קראו העובדים. ynet העביר שידור חי מההפגנה.  כתבות נוספות בנושא מגה
:  מגה: ""הספקים מובילים לקריסתנו"" מגה שלחה מכתבי פיטורים לרוב עובדי You   אחד העובדים אמר בהפגנה כי ""2,000 איש הלכו הביתה. 100 הלכו הביתה כדי לשמור על 4,500 ואחרי חודש הלכו עוד 1,000 כדי לשמור על 3,500. נבוא בחשבון עם מי שהכניס אותנו למצב הזה. אלה שנשארו יכולים להפסיד את הכול, זו מלחמה על הבית"".  יו""ר מרצ, ח""כ זהבה גלאון, אמרה בהפגנה כי ""אני רוצה ש-3,500 עובדים יינצלו. הגיע הזמן שמי שאחראי לקריסה של מגה שיכניס את היד לכיס, שיוציא מהכסף שלו וידאג ל-3,500 עובדים. לא ניתן שיפגעו בכם"". ח""כ אילן גילאון ממרצ אמר כי ""הניסיון להאשים את העובדים במשבר במגה מרתיח, כאילו שהעובדים הם אלה שהביאו את מגה למצב הקשה שאליו הגיעה ולא טעויות קשות של ההנהלה"".   יו""ר האופוזיציה, ח""כ יצחק הרצוג (המחנה הציוני), אמר לעובדים כי ""באנו כולנו, לא אופוזיציה ולא קואליציה, באנו להזדהות עם עובדי מגה. באנו להזדהות עם 3,500 משפחות של ישראלים וישראליות שעובדים קשה בוקר ולילה, הרבה מאוד שנים במקום עבודה מכובד שלפתע פתאום בשנה האחרונה החל לקרוס בגלל חוסר אחריות של העוסקים בדבר"".  החשב הכלכלי לשעבר במשרד האוצר, פרופ' ירון זליכה שמייעץ לוועד עובדי מגה, אמר בהפגנה: ""לפני שנה וחצי נחשפה בפנינו תמונה מאוד עגומה על התייעלות בעלי השליטה. לפני שנה וחצי נודע לנו שהם והשותפים חלבו את מגה, חלבו את ההון של מגה ורוקנו את קופתה בשורה ארוכה של עסקאות מפוקפקות. ניהול כושל וחסר אחריות הביא את מגה להתמוטטות"".   דירקטוריון מגה פנה מוקדם יותר היום לבית המשפט בבקשה דחופה למתן צו להקפאת הליכים למשך 60 יום ומינוי נאמן לחברה. בעקבות כך החליטו העובדים להשבית את הפעילות בכל הסניפים, ולכן הרשת תהיה מחר סגורה.   בפנייה להקפאת הליכים ביקשה מגה למנות בעל תפקיד מטעם בית המשפט, ולאפשר את המשך פעילות חנויות הרשת תוך ניצול קופת המזומנים והמלאי הקיים בחברה עד למציאת רוכש ראוי לחברה שבאמצעותו תמשיך הרשת לפעול יחד עם עובדיה ולהיות גורם תחרותי ראוי בשוק הקמעונאות.     מרינה פלר, קופאית ברשת, אמרה הבוקר: ""חשבתי שאצא מהחברה הזו לפנסיה כאדם מכובד בעל משכורת קבועה. החיים שלי קורסים. אני מאשימה את בעלי החברה שהפקירו אותנו והורידו אותנו לרצפה, לא השאירו את הבלטות, אין על מה להישען. קצת חמצן היה מציל 3,500 עובדים ולבבות קטנים שבוערים וכואבים. על זה אין לי מילים. הלב שלי זועק, אני לא רוצה לטרוח ולהגיד להם מילה"". ","[http://images1.ynet.co.il/PicServer4/2016/01/17/6761191/676118801001186640360no.jpg, http://images1.ynet.co.il/PicServer4/2016/01/17/6761189/676118701001388640360no.jpg, http://images1.ynet.co.il/PicServer4/2016/01/17/6761217/676121201001498640360no.jpg, http://images1.ynet.co.il/PicServer4/2016/01/17/6761216/67612110991599640360no.jpg]"
"משמרת אחרונה במגה? ""ריקנות גדולה""","יוסף בא לתגבר וכואב את המצב, הרצל המאבטח עצוב ונורית מרגישה שלקחו לה את הנשמה. 3,500 עובדי מגה ישבתו היום מחשש לאבד את מקום עבודתם ששקוע בחובות. יש פנים מאחורי המספרים היבשים"," סניף מגה בגבעתיים: אין קונים  מחלקת הבשר בסניף מגה בגבעתיים כמעט ריקה. בשורת הקופות הנטושה מצאנו את שמואל יוסף בן ה-55, שהתפטר לפני שבועיים. ""הגעתי לכמה ימים לתגבר את הצוות כי התפטרתי לפני שבועיים מ-you אחרי 16 שנה"", הוא מסביר. ""אני נאלץ להגיד לאנשים שאין מוצרים כמו תפוזים או פטריות, בננות אין כבר יומיים. התחושות לא טובות של הקהל ולכן הוא מתרחק. הסניף הסגור עושה לא טוב. אתה רגיל לבוא למקום עבודה ופתאום זה סגור וזו ריקנות מאוד גדולה"".  המשבר במגה:   3,500 עבדי מגה ישביתו היום את
	 כל סניפי מגה ברחבי הארץ, והם צפויים להפגין מול בית הבעלים בצהריים. עבורם, לא מדובר בעוד מקום עבודה. בשביל נורית, שמאז ומעולם עובדת ברשת, מדובר בבית, עד כמה שזה יישמע קלישאתי. ""מעבר לפיטורים, אני מרגישה שאני עומדת לאבד את המשפחה שלי"", היא מסבירה. אחרי שנים רבות, היא ואלפי העובדים ברשת לא יגיעו מחר לעבודה על רקע הקריסה הגדולה, שמאיימת לשלוח את כולם הביתה.  בסניף מגה ברחוב כורזין בגבעתיים ניכר המחסור בכוח האדם. גם המאבטח הרצל, שעובד במקום שבע שנים, נקרא לעזור ולסחוב את עגלת הלחם. ""אני אמנם לא עובד של הרשת אלא חיצוני, אבל הכול נמצא בידי אלוהים. העובדים עצובים ואני גם עצוב. זה כמו בית בשבילי ואני מרגיש חלק מהם. מחר אני אשב בבית כי הסניף יהיה סגור. עצוב מאוד לראות סניף סגור"", הוא אומר.  נורית עובדת במגה מאז ומעולם. ""זה הבית שלי, אני לא אומרת את זה כמשפט אלא מהנשמה"", היא מסבירה. ""זו העבודה הראשונה שהייתה לי בחיים ואני שמחה שיש לי את המשפחה הזאת במגה. אני מרגישה את עניין הפיטורים והסגירה הרבה יותר חזק, אני הולכת לאבד את המשפחה. זו הנשמה שלי אומרת ככה. אם אני צריכה להגיע לעבודה בשעה 13:00 אני מגיעה ב-12. אין לי מקום אחר. אני פוחדת מהסגירה, כמו שכל אחד פוחד לאבד את המשפחה אני פוחדת לאבד את מגה. זה הרבה מעבר למשכורת. אני רוצה שהלקוחות יגיעו ומודה על האמון שהם נותנים בנו"".  בית המשפט המחוזי בלוד ידון היום בבקשת רשת מגה להקפאת הליכים. במקביל ישביתו עובדי הרשת את הסניפים ויקיימו ב-14:00 הפגנה מול ביתו של בעל השליטה, בירן.  דירקטוריון מגה פנה הבוקר לבית המשפט בבקשה דחופה למתן צו להקפאת הליכים למשך 60 יום ומינוי נאמן לחברה, בעקבות החלטת ישיבת הדירקטוריון שהתכנסה הבוקר. בפנייה לבית המשפט ביקשה מגה למנות בעל תפקיד מטעם בית המשפט, ולאפשר את המשך פעילות חנויות הרשת. זאת, תוך ניצול קופת המזומנים והמלאי הקיים בחברה, עד למציאת רוכש ראוי לחברה שבאמצעותו תמשיך הרשת לפעול יחד עם עובדיה.   על פי הבקשה, החוב הכולל של מגה עומד על 1.2 מיליארד שקל שמתחלק בצורה הזו: החוב לספקים עומד על 477 מיליון שקל, לבנקים החוב עומד על 494 שקל. לבעלת השליטה, אלון רבוע הכחול, חייבת מגה 257 מיליון שקל. נכון לעכשיו, המשכורת של 3,500 עובדי הרשת תשולם על ידי בית המשפט עד לקבלת החלטה אחרת. הכונס הרשמי (הכנ""ר) הגיש הערב לבית המשפט את עמדתו בעניין, לפיה הוא תומך במתן צו הקפאת הליכים ל-30 יום לחברת מגה.  במקביל לחובות, נחשף הערב בחדשות ערוץ 2 כי יו""ר מגה, אביגדור קפלן, זכה בשבוע שעבר לאישור של בונוס בגובה של 560 אלף שקלים
	 - שיעור של שבע משכורות. הבונוס אושר ביום שלישי האחרון באסיפת בעלים של החברה האם של מגה, קבוצת אלון, אך לא דווח משום שמדובר בקבוצה פרטית.  מדור אלון נמסר: ""מר קפלן מקבל את משכורתו מחברת אלון הפרטית עבור פעילותו בכל הקבוצה ובכל תפקידיו, בהם יו""ר מגה, מנכ""ל הרבוע הכחול ויו""ר חברת הדלק. השתכרותו של מר קפלן היא ככשליש מהשתכרותו של קודמו בתפקיד ד""ר וייסמן, שהביא את הקבוצה למצבה הנוכחי"". ","[http://images1.ynet.co.il/PicServer4/2016/01/17/6761301/67612930991599640360no.jpg, http://images1.ynet.co.il/PicServer4/2015/06/18/6117547/611754401001599640360no.jpg]"
"הקץ לסיוט יום א' בתחנה המרכזית ב""ש? ","כל מי שהתקרב לתחנה בימי ראשון ידע שהוא יוצא לקרב על מקום באוטובוס. אתמול נדהמו החיילים לגלות שוטרים צבאיים משליטים סדר ואוטובוסים נוספים. משרד התחבורה ומשרד הביטחון עדיין לא חילקו את האחריות ביניהם, והחיילים חוששים: ""הכול יחזור להיות אותו דבר"""," ב""ש: חוק וסדר בתחנה המרכזית   הלחץ התקשורתי עשה את העבודה: הדיווח על צפיפות בלתי נסבלת באוטובוסים
	 שמסיעים חיילים לבסיסים בימי ראשון בבוקר מהתחנה המרכזית בבאר שבע, חולל שינויים שלהם חיכו כבר שנים. במקום חיילים שנאבקים על עלייה להסעות, דוחפים, נמחצים ונאלצים לוותר על מקום באוטובוס, אתמול (יום א') שלט במקום סדר וארגון, כששוטרים צבאיים רבים התפרסו ברציפים וכיוונו את החיילים לאוטובוסים ששכר הצבא.  החיילים והחיילות שהתרגלו למלחמה הקבועה של ראשון בבוקר, נדהמו נוכח השינוי. ארבל דמרי, חייל גולני שעובר קורס נהיגה מבצעית בצאלים, סיפר: ""זה ממש שינוי מטורף, הייתי בשוק בהתחלה. אין פה בכלל חיילים ברציף. כשבאתי לפני שבועיים אמרו לי שצריך להיות ב-09:00 בצאלים אבל הגעתי רק ב-12. פשוט לא הצלחתי לעלות לאוטובוס, ופספסתי ארבעה. היום זה עולם אחר"".  סדר ואוויר לנשימה - הבוקר בתחנה המרכזית:    וכך זה נראה לפני שבוע:  מפקד מרכז ההובלה, אל""מ קובי אלמליח, הסביר: ""תגברנו בשמונה אוטובוסים משלנו את קווי התחבורה הציבורית על מנת לאפשר כל הזמן תנועה רציפה של חיילים. תגברנו את כוח האדם ברציפים – אנשי קבע ושוטרים צבאיים שמרו על הסדר, כדי שהחיילים יקבלו מענה ויתנהגו בהתאם"".  הוא הוסיף כי פתחו תחנת איסוף נוספת בתחנת רכבת האוניברסיטה בבאר שבע, שלוקחת חיילים לקריית ההדרכה (עיר הבה""דים), ומשם לשאר הבסיסים בדרום. ""אנחנו שבים ומציעים לחיילים להשתמש בהסעות שמגיעות מכמה מוקדים בארץ ישירות לקריית ההדרכה. ב-9 בפברואר יתווספו נקודות איסוף, כך שיהיו 19 מוקדים פרוסים בכל רחבי הארץ. ולפחות עד שזה יקרה, אנחנו ממשיכים לתגבר פה"", אמר.  מאז פרסום הכתבה החלו חילופי האשמות בין משרד הביטחון למשרד התחבורה. סגן שר הביטחון, ח""כ אלי בן-דהן (הבית היהודי), ענה לשאילתה שהגישו חברי הכנסת יעקב מרגי (ש""ס), מאיר כהן (יש עתיד) ומירב בן ארי (כולנו), ואמר כי הגורם לצפיפות הוא החלטת משרד התחבורה לאפשר מחדש לחיילים לנסוע ברכבת בימי ראשון בבוקר. בן-דהן האשים את משרד התחבורה מעל בימת הכנסת כי ההחלטה נעשתה ללא התייעצות עם משרדו. הוא הזכיר כי התשתית לקליטת החיילים שיורדים מהרכבת בבאר שבע ומתנקזים לתחנה המרכזית הסמוכה כלל לא הייתה מוכנה מבחינת מספר הרציפים וכמות האוטובוסים.  יום א' שעבר: החיילים נלחמים על האוטובוס  שר התחבורה ישראל כץ ענה בפייסבוק להאשמות של בן-דהן ואמר, ""אני גאה בכך שהפסקתי את האפליה בין חיילים שיש להם יכולת לשלם לבין אלה שלא, והוריתי לאפשר לכל החיילים לנסוע חינם ברכבת לכל מקום שירצו. אחריותה של מערכת הביטחון למצוא פתרונות להסעת החיילים מבאר שבע לבסיסי צה""ל בדרום, ואנחנו מוכנים לסייע בכל דרך שתידרש"".  אחת הדרכים שנדונה השבוע בפגישה בין השר כץ לראש עיריית באר שבע, רוביק דנילוביץ', היא הקמת מערך הסעות מתחנת הרכבת בלהבים לבסיסים. השניים סיכמו כי על צה""ל להפנות את החיילים לתחנה בלהבים, שכן בתחנה המרכזית בבאר שבע אין די מקום להכיל עוד אוטובוסים.  ""זה בכלל לא התפקיד שלנו"", אמר אל""מ אלמליח, ""כשהחיילים האלה צריכים להגיע לבסיס בתחבורה ציבורית הם אזרחים לכל דבר. אנחנו זקוקים לשיתוף פעולה ממשרד התחבורה. בימי ראשון בבוקר יש צורך בהקצאת עוד שניים-שלושה רציפים עבור הסעות החיילים, אחרת גם אם נתגבר את האוטובוסים ייווצר פקק"", הסביר.  במשרד התחבורה מחזירים את הכדור למשרד הביטחון, וטוענים כי העיכוב בהפעלת מערך ההיסעים לעיר הבה""דים, כפי שנקבע, הוא הגורם לעומס. ""מדובר בהסעות מיוחדות המופעלות על ידי צה""ל ולא בקווי תחבורה ציבורית, ומתפקידו של משרד הביטחון לספק את ההסעות הנדרשות לחיילים, כפי שנעשה עד כה"", אמרו במשרד.  החיילים חששו כי בתום הסיקור התקשורתי המצב יחזור לקדמותו: ""הצבא הגיע בגלל שהתקשורת פה. כשהם ילכו הכול יחזור להיות אותו דבר"". לחיילים, צעירים אך למודי קרבות עלייה לאוטובוס, נותר רק לקוות שמדובר בפסימיות מוגזמת. ","[http://images1.ynet.co.il/PicServer4/2016/01/17/6761467/67614550991196640360no.jpg, http://images1.ynet.co.il/PicServer4/2016/01/17/6761471/6761456597684640360no.jpg, http://images1.ynet.co.il/PicServer4/2016/01/17/6760578/67605770990100640360no.jpg, http://images1.ynet.co.il/PicServer4/2016/01/10/6747265/67472530100785640360no.jpg]"
"50 ק""מ מדאעש. הרב שחיפש יהודים בעיראק","הרב אליהו בירנבוים הגיע לצפון עיראק כדי לבדוק אם נותרו יהודים בחבל הכורדי. קהילה ממשית הוא לא מצא, ""אבל יש התעוררות ותכנון להקים בית כנסת. ניגשו אליי ואמרו, 'אני יהודי'"". למרות הקרבה לאזורי הקרבות הקשים, סיפר שהרגיש בטוח: ""היו מקומות שהלכתי בהם עם כיפה, זה לא מפחיד"""," ""נסעתי לעיראק ולכורדיסטן כדי לבדוק אם יש עוד חיים יהודיים על פני האדמה. לצערי גיליתי שלא. סדאם חוסיין לא הותיר אבן על אבן מבחינה יהודית. הוא הרס בצורה שיטתית את כל בתי הקברות. לא מצאתי בתי כנסת וגם לא יהודים בפועל. מה שהפתיע אותי היה שמתחילה התעוררות מסוימת בקרב יהודים שהתאסלמו בגלל פחד, ועכשיו הם מתעניינים לחזור ליהדות"".            ","[http://images1.ynet.co.il/PicServer4/2016/01/18/6764714/67647110992196640360no.jpg, http://images1.ynet.co.il/PicServer4/2016/01/18/6764718/676471315991073640360no.jpg]"
"האלמן של דפנה מתאבל: ""איבדתי את החברה הכי טובה שלי""","שעות לאחר ההודעה על תפיסת המחבל שרצח את אשתו, יצא נתן מאיר לדבר עם תלמידיו. ""אני ממליץ לכם לדבר עם ההורים. הילדים שלי הרוויחו אמא לאינסוף שעות"", אמר הבעל. נתניהו ביקר בבית המשפחה: ""הם ביקשו ממני לרומם את עם ישראל"""," בעלה של דפנה משוחח עם תלמידיו  מנסה להתאושש: נתן מאיר, שאיבד את רעייתו ואם ילדיו דפנה
	 בפיגוע הרצחני בעתניאל ביום ראשון האחרון, יצא הבוקר (ג') לשוחח עם תלמידיו וביקש להודות להם על התמיכה. ""איבדתי את החברה הכי טובה שלי. הילדים שלי הרוויחו אמא לאינסוף שעות"".  השיחה התקיימה כמה שעות לאחר היוודע דבר לכידתו של המחבל מוראד אדעיס,
	 בן 15 בלבד מיטא הגובלת בעתניאל. נתן מאיר הפציר בתלמידיו שיידעו להעריך את הוריהם. ""דברו איתם ותתייעצו איתם. אני פחות ידעתי להעריך את זה. פשוט לדבר איתם ולתת להם חיבוק משום שההורים הם שני המלאכים שהקדוש ברוך הוא ממנה כדי ללוות את הילד"".  לסיום אמר הבעל המתאבל: ""חשוב להקשיב לשני המלאכים הללו כדי לא לפספס משהו. תודה שבאתם ואני מרגיש את האהבה שלכם"".   נתניהו בבית משפחת מאיר    מאוחר יותר הגיע ראש הממשלה בנימין נתניהו לבקר את המשפחה. ""פגשתי משפחה נפלאה עם תעצומות נפש כבירות. אני חושב שכל מי שראה את תמונתה של דפנה מיד התרשם מהאור שבקע ממנה. מי ששמע עליה ועל תרומתה, הבין שמדובר כאן באדם מיוחד. הם ביקשו ממנו רק דבר אחד: שנמשיך לרומם את עם ישראל"".   נתניהו ערך סקירות ביטחוניות עם שר הביטחון משה יעלון, מפקד פיקוד מרכז אלוף רוני נומה וגורמי ביטחון נוספים. הוא גם נועד עם ראש מועצת הר חברון יוחאי דמרי.    ראש מועצת הר חברון יוחאי דמרי סיפר הבוקר כי יצא לבית המשפחה יחד עם מח""ט יהודה ומפקד יחידת דובדבן להודיע למאיר על תפיסת הנער הפלסטיני. לטענתו, המחבל מצא פרצה במערכת האבטחה שדרכה נכנס ליישוב וביצע את הרצח. ""אני רוצה להביע תודה לחיילי צה""ל שתפסו אותו. אין לי ספק שהמדינה תדע לבוא איתו חשבון"", אמר דמרי.  בתמונות ראשונות שפורסמו אתמול נראה המחבל שדקר ורצח את דפנה מאיר נמלט מעתניאל. הוא נראה מתחבא מאחורי השיחים ובורח לאחר הפגיגוע הרצחני, בפתח ביתה של מאיר.   לפי העדויות, הפיגוע בעתניאל נתפס כאכזרי ביותר שבוצע בגל הטרור הנוכחי. המחבל הבחין בקורבן בעת שצבעה את משקוף דלת ביתה, ניגש אליה מאחור ונעץ באכזריות את הסכין בראשה. בתה הבכורה הייתה עדה לאירוע. הבת המבוהלת התעשתה במהירות והתקשרה להזעיק עזרה.  אחרי הרצח המחבל נמלט מהמקום. לפי הערכות הוא נמלט לכיוון הכפר הפלסטיני חירבת כרמל ופאתי העיירה יטא. כוחות תגבור מגזרות שכנות הוקפצו לאזור עתניאל והשתתפו בסריקות אחר המחבל.  במערכת הביטחון עדיין לא יודעים כיצד המחבל נכנס ליישוב, אך התראה במערכת האלקטרונית סביבו לאחר הרצח הצביעה כנראה על כיוון מנוסתו. ","[http://images1.ynet.co.il/PicServer4/2016/01/19/6765531/67655300100099640360no.jpg, http://images1.ynet.co.il/PicServer4/2016/01/19/6765824/676581131001899640360no.jpg, http://images1.ynet.co.il/PicServer4/2016/01/19/6765067/67650660100952640360no.jpg, http://images1.ynet.co.il/PicServer4/2016/01/18/6764352/6764351099396490607no.jpg]"
ריח חריף במקדונלדס עורר בהלה במרכז מסחרי,"ריח חריף של גז בישול גרם לחרדה במרכז מסחרי ליד קיבוץ עין המפרץ בגליל המערבי ו-19 נשים לקו בחדרה. בשירותי הכיבוי סגרו את הצובר במסעדה של מקדונלס והריח נפסק. בשירותי הכיבוי טענו כי לא ניתן לקבוע שמדובר בדליפה וחברת הגז מסרה: ""לא הייתה דליפה""","  19 נשים לקו הבוקר (ג') בחרדה בעקבות ריח חריף מתוך מסעדת מקדונלדס במרכז מסחרי סמוך לקיבוץ עין המפרץ שבגליל המערבי. משירותי הכיבוי נמסר: ""מדובר בדליפה שמקורה במסעדת מקדונלדס ואשר נוטרלה"".  האירוע החל מעט לפני 9:00. ריח חריף של גז בישול מהמסעדה התפשט במבנה, שבו פועלים בתי עסק נוספים, ובקומה העליונה ממוקם מרכז תקשוב גדול. במקום פרצה תבהלה (פניקה) והעובדים והלקוחות במרכז המסחרי התפנו אל מחוץ למבנה. גז בישול אינו רעיל, אולם כשהוא מצטבר בחלל סגור עלול להיגרם פיצוץ עז.  מקור הריח היה במקדונלדס. מהרגע שסגרו את ההזרמה מהצובר למסעדה הריח נפסק. משירותי הכיבוי כי לא ניתן לקבוע אם מדובר בדליפת גז. בדור אלון, שמפעילים את הצובר בכל המרכז המסחרי, טוענים כי לא אותרה דליפה וטכנאי שלהם פועל במקום.  כוחות כיבוי והצלה מתחנה אזורית זבולון, בפיקודו של רשף משנה רונן שטרית, הגיעו למקום והחלו בפעולות לניטור האוויר ולאיתור מקור הדליפה. הכבאים ציינו שמדובר בדליפה קלה, ובשום שלב לא נשקפה סכנה לנוכחים במקום. לאחר זמן קצר אותר המקור שלה והיא נוטרלה. דובר שירותי הכיבוי זבולון, חזי מוצפי, אמר: ""ברגע שניתקנו את הצוברים בסניף הריח פסק"".  עם זאת, בשל החשש והלחץ, לקו נוכחות במקום בחרדה, וצוותי מד""א ממרחב אשר שהוזעקו למקום העבירו אותן אל המרכז הרפואי הגליל בנהריה. מבית החולים נמסר כי מצבן קל.  מנהל המיון, ד""ר בני רביב, מסר כי לאחר הבדיקות שוחררו כולן לבתיהן. ממקדונלדס נמסר בתגובה כי לדליפת הגז אין קשר אליהם.  ",[http://images1.ynet.co.il/PicServer4/2016/01/19/6765554/big.jpg]
"אילת זועמת על סגירת שדה דב: ""מנתקים אותנו מהמרכז""","תושבי אילת פנו לבג""ץ כדי לבטל את סגירת שדה דב בסוף יוני לטיסות פנים ארציות. ראש העיר מאיר יצחק הלוי התארח באולפן ynet ואמר כי זו ""החלטה הזויה, זחוחה ורעה"""," ראש העיר אילת באולפן   בסוף יוני אמור שדה דב בתל אביב להיסגר לטיסות פנים ארציות. באילת
	 זועמים התושבים על הניתוק הצפוי מהעיר הגדולה והם פנו לבג""ץ כדי לבטל את ההחלטה. ראש העיר אילת, מאיר יצחק הלוי, התארח באולפן ynet ואמר כי מדובר ב""החלטה הזויה, זחוחה ורעה"", שסוגרת לתושבי עירו את עורק החיים התרבותי. ""שדה דב משמש כתחנה המרכזית שלנו למרכז הארץ"", הבהיר ראש העיר.   ""נכון להיום נתב""ג לא מסוגל לתת חלופה ומי שטוען זאת טועה ובעיקר מטעה"", אמר יצחק הלוי. ""ספסרו את אילת. עשו מאיתנו כאילו אנחנו לא קיימים. אנחנו העיר הרחוקה ביותר במדינת ישראל ובעצם מנתקים אותנו היום. בתוך כל התהליך הזה איש לא טרח לשאול את תושבי אילת מה עמדתם או אילו חלופות מציעים להם"". ראש העיר הוסיף כי אילת לא מוכנה שכלכלתה תיפגע. ""לפני כמה שנים שדה דב היה סגור לתקופה של כמה חודשים והתיירות נפגעה בארבעים אחוזים"".   ",[]
"שימו לב לסערה הבאה שתתחיל בשבת: אוויר קר מרוסיה, גשמים ואולי שלג בירושלים","המערכת החורפית הנוכחית דועכת, אבל משבת צפויים להתחדש הגשמים. החזאי נחום מליק: ""ביום ראשון תחדור לאזורנו כמות גדולה של אוויר קר היישר מרוסיה שתגביר את עוצמת הגשם"". מחר ייפתח אתר החרמון למבקרים","  אתר החרמון, היום   ביממה הקרובה עדיין יישארו שאריות מהמערכת החורפית הנוכחית - אבל החדשות המסעירות מצפות לנו משבת הקרובה. החזאים מדברים כבר על מערכת חורפית שתביא אולי שלג להרי המרכז שתגיע לאזורנו משבת. לדברי החזאים בחברת מטאו-טק, הטווח עוד רחוק מעט אבל קיים סיכוי לשלג בהרי הצפון ואף בהרי המרכז החל מחלקו השני של יום ראשון וביום שני. הגשמים אמורים להימשך לפחות עד יום רביעי.  צילמתם סרטונים או תמונות מסערת מזג האוויר? שלחו לאימייל האדום  הערב (יום ג') והלילה יוסיפו לרדת גשמים מקומיים מצפון הארץ ועד לנגב. קיים חשש קל לשיטפונות בנחלי המזרח והדרום. בים התיכון תנשב רוח צפונית-מערבית במהירות של 15 עד 30 קמ""ש, וייתכנו משבים במהירות של עד 45 קמ""ש. גובה הגלים בים ינוע בין 2 ל-4 מטרים.  גולשים באשדוד, היום     ""הלילה עוד נראה גשמים נאים, שיתמעטו מחר וייפסקו במהלך היום. בצהריים נראה התבהרות חלקית ובלילה מזג האוויר יהיה בהיר וקר"", אומר נחום מליק ממטאו-טק. ""בימים חמישי ושישי יעלו הטמפרטורות מעט עם עננות חלקית ומזג האוויר יהיה נוח"".   אולם אחרי ההפוגה צפויה השבת שוב להיות גשומה, באזורי הצפון והמרכז ובהמשך גם בצפון הנגב. צפויות אף סופות רעמים, ובעקבות ירידת הטמפרטורות שוב שלג בחרמון. ""ביום ראשון תחדור לאזורנו כמות גדולה של אוויר קר, המגיע היישר מרוסיה דרך הים השחור וטורקיה. האוויר הקר יגביר את הגשמים שיירדו בעוצמה ברוב חלקי הארץ בליווי סופות רעמים ברד, וכמובן חשש להצפות"".   ""בשל האוויר הקר עשוי להתחיל לרדת שלג גם בפסגות ההרים בצפון - משעות הצהריים ואילך - והאוויר הקר ימשיך דרומה"", מציין מליק. ""קיימת אפשרות שגם הרי המרכז יראו שלג. קיימת אפשרות לשלג גם בירושלים אך צריך לסייג: הפוטנציאל קיים, אולם עוד מוקדם לומר אם אכן יירד בירושלים ובאיזו עוצמה"". המערכת אמורה להימשך גם ביום שני.  ובינתיים, חובבי השלג יוכלו להסתפק בחרמון: אתר החרמון ייפתח מחר למבקרים ולגולשים. מהאתר נמסר כי מסלולי הגלישה ייפתחו בהתאם לקצב פתיחת הרכבלים ותנאי מזג האוויר. כמות השלג במפלס העליון הגיעה לכ-35 ס""מ. מחר צפוי באזור מזג אוויר מעונן וערפילי, ויש להתעדכן באמצעי התקשורת במצב הדרכים. לירון מילס, מנכ""ל אתר החרמון, אמר: ""ירד לנו שלג כל היום. כרגע אנחנו בערפל. מקווים שיתבהר עד מחר. פותחים את צירי התנועה כדי שנוכל לקבל מחר מבקרים. הגולשים כמובן צריכים להתעדכן לפי קצב פתיחת הרכבלים ומצב מזג האוויר"".  ליאור סודרי, חזאי ""מטאו טק"", אמר כי רוב הגשם יורד במערכת הנוכחית בעיקר בצפון הארץ. ביממה האחרונה ירדו בצפון רמת הגולן 35 מילימטרים, בקצרין ירדו 27 מ""מ, בכנרת 28 מ""מ, בצפת 27 מ""מ, בנצרת 22 מ""מ, בחיפה 26 מ""מ, בכפר סבא 10 מ""מ, בנתניה 13 מ""מ, ובתל אביב 4 מ""מ. בירושלים ובבאר שבע לא ירד גשם.      ביום חמישי יהיה מעונן חלקית ותחול עלייה קלה נוספת בטמפרטורות והן יהיו רגילות לעונה. בים התיכון תנשב רוח צפון-מערבית עד צפון-מזרחית במהירות של 20 עד 35 קמ""ש. גובה הגלים בים ינוע בין 70 ל-140 סנטימטרים.    בשבת יהיה מעונן חלקית. בשעות הצהריים יחל לרדת גשם מקומי בצפון הארץ ובמרכזה. בערב יתפשט הגשם לנגב, ותחול ירידה נוספת בטמפרטורות. בחרמון יירד שלג. בים התיכון תנשב רוח דרומית-מערבית במהירות של 15 עד 30 קמ""ש עם משבים של עד 40 קמ""ש. גובה הגלים בים ינוע בין 70 ל-140 סנטימטרים, ובערב בין 1.2 ל-2.4 מטרים. ","[http://images1.ynet.co.il/PicServer4/2016/01/19/6766568/676656501001499640360no.jpg, http://images1.ynet.co.il/PicServer4/2016/01/19/6766566/676656401001196640360no.jpg, http://images1.ynet.co.il/PicServer4/2016/01/19/6765988/676598501001691640360no.jpg, http://images1.ynet.co.il/PicServer4/2016/01/19/6765093/6765089099099640360no.jpg]"
קורבן הסערה: הרוג בתאונת עבודה ,אשרף טהא הגיע עם מנוף כדי לצקת בטון באתר בנייה בכפר קאסם. הרוח העזה טלטלה את זרועות משאבת הבטון והוא ספג מכה חזקה שהביאה למותו,"   מזג האוויר הסוער
	 הוביל היום (ג') לתאונת עבודה קשה בכפר קאסם. אשרף טהא, תושב הכפר בן 41, הגיע לאתר בנייה ביישוב כדי לצקת בטון. הרוח העזה טלטלה את זרועות משאבת הבטון שפגעו בו והרגו אותו.   עד ראייה לתאונה סיפר כי טהא, ""הרים את המנוף ותפס בצינור משאבת הבטון. באותו רגע ירד גשם והיו רוחות חזקות שגרמו לשקיעת המשאבה. כתוצאה מכך טהא נפגע קשה בראשו"".  לאחר הפגיעה פונה טהא לבית החולים בילינסון כשמצבו מוגדר קשה עד אנוש, ושם הוא מת מפצעיו. משרד הכלכלה פתח בחקירה.  טהא השאיר אחריו אישה וארבעה בנים. ""הוא תמיד עוזר לאחרים"", אמרו ביישוב. ""זה כמו יום אבל"".  אחד מקרובי משפחתו סיפר כי הוא הקפיד להיזהר בעבודה. ""לצערי, הפעם הוא נתקל במקרה חריג בגלל מזג האוויר"", אמר אותו קרוב משפחה. ","[http://images1.ynet.co.il/PicServer4/2016/01/19/6766637/67666270991287640360no.jpg, http://images1.ynet.co.il/PicServer4/2016/01/19/6766812/676663117100033490252no.jpg, http://images1.ynet.co.il/PicServer4/2016/01/19/6766639/676662601001287640360no.jpg]"
המבצע של הספרנית להשבת המסמך הנדיר,למי שייך מסמך היסטורי של אלברט איינשטיין? בבית אריאלה שלחו ספרנית להשיב את האבידה מבית מכירות פומביות בירושלים - ונקלעו לקרב משפטי ,"למי שייך מסמך היסטורי שבו קורא אלברט איינשטיין להקמת הספרייה הלאומית בירושלים? ספריית בית אריאלה בתל אביב הגישה תלונה במשטרת ירושלים בטענה שמסמך ששייך לה נגנב והוצע למכירה פומבית. בית משפט השלום בבירה יכריע בקרוב בבוררות בין עיריית תל אביב, שמפעילה את הספרייה, לאדם שטוען שרכש את המסמך ההיסטורי כחוק מבית אריאלה.   לפני חודש גילו בספרייה העירונית כי המסמך ההיסטורי מוצע למכירה בבית המכירות הפומביות ""קדם"" בירושלים תמורת 7,000 דולר. המסמך, משנת 1923, נכתב על ידי היינרייך לווה - ממנהיגי התנועה הציונית בגרמניה שהגה את הרעיון להקמת ספריה לאומית בירושלים. באותה שנה נפגש לווה עם איינשטיין והחתים אותו על המסמך כדי לשכנע אנשים לתרום לאותה מטרה.   ""ראיתי באינטרנט פרסום של קטלוג המכירות ובו מוצע למכירה המסמך"", אמרה מרים פוזנר, מנהלת מחלקת הספריות. ""מיד הבנו שהמסמך נגנב מאיתנו, אינני יודעת מי גנב אותו אבל הוא התגלגל למכירה הפומבית שאני בטוחה שמכרו אותו בתום לב. ניסינו לעצור את המכירה ולדבר עם בית המכירות, אך ללא הצלחה"".  בעקבות כך החליטו בבית אריאלה לצאת למבצע להחזרת המסמך הנדיר. ספרנית מבית אריאלה וקב""ט עיריית תל אביב נסעו לבית המכירות בירושלים והתעמתו עם אנשי בית המכירות וניסו לעצור את המכירה בעצמם. כשזה לא צלח הם הגישו תלונה במשטרת ירושלים. תחנת לב הבירה פתחה בחקירה, והמסמך נלקח ונשמר בכספת משטרתית מאובטחת.  ""אני מאוד מקווה שהמסמך יחזור אלינו. מדובר בנכס ציבורי שאנחנו מופקדים על שלומו ומבחינה ציבורית והיסטורית זה מסמך חשוב ביותר בעל ערך רב"", אמרה פוזנר. כאמור, האדם שהציע את המסמך למכירה טען כי רכש אותו בעבר מבית אריאלה. החקירה של המשטרה, שהחלה כחשד לגניבה, העלתה תמונה מורכבת יותר וההליך לקביעת הבעלים של המסמך ההיסטורי הועבר לבוררות בבית משפט השלום בירושלים. ייתכן וסיבת המחלוקת היא הטענה שבית אריאלה מכרה פריטים בעבר לציבור.   היום פנה בית המכירות הפומביות ""קדם"" בקשה לבית המשפט בבקשה להחזיר את המסמך שהופקד בכספת המשטרתית. ""בית אריאלה מכרו לציבור פריטים רבים, כולל מהעיזבון של היינרייך לווה"", אמרו ב""קדם"". בית המכירות הפומביות בירושלים אינו מחזיק בפריטים שמוצעים למכירה אצלו, אלא משמש פלטפורמה לבעלים של פריטים היסטוריים להציעם למכירה.    ",[http://images1.ynet.co.il/PicServer4/2016/01/19/6766794/43254325.jpg]
"""במשך שנים שתקנו. זה נגמר""","בעקבות התאבדותו של צעיר שהתלונן כי הותקף מינית כשהיה נער בגוש קטיף נפתחה תיבת פנדורה בקרב מפוני הגוש. בשמותיהם, בגלוי, מספרים צעירים אחרים כיצד הותקפו מינית על ידי מבוגרים שעליהם סמכו. לטענתם, בקהילה ידעו - ובחרו לשתוק","קהילת מפוני גוש קטיף, שתושביה מתגוררים באתר הקרווילות ניצן שבדרום, סוערת בימים האחרונים בעקבות פוסטים בפייסבוק שהעלו צעירים שגדלו בגוש קטיף, שבהם הם חושפים כי הותקפו מינית. לטענתם, אנשי הקהילה והרבנים ידעו – ושתקו.  במרכז הסערה עומד סיפורו הטרגי של צעיר ששם קץ לחייו בשבוע שעבר, ולכאורה הותקף מינית בעבר על ידי גבר ביישוב שבו התגורר בגוש קטיף. מותו היכה בתדהמה את קהילת המפונים, אבל גם פתח תיבת פנדורה של סודות שנשמרו במשך שנים, מאז פונו היישובים במסגרת תוכנית ההתנתקות בשנת 2005.  בפוסט נוקב שהוא מפרסם הבוקר טוען אבידב גולדשטיין, כיום מ""פ בן 27 ביחידה קרבית, כי גם הוא היה קורבן לתושב האזור, שלומי כהן, שתקף אותו. הוא הגיש בעבר תלונה במשטרה, אך התיק נסגר מחוסר ראיות. לפני כמה שנים חידש את המאבק המשפטי, ועתה החליט גם להיחשף. גולדשטיין טוען בפוסט כי לפני כשלוש שנים, בעקבות בירור שערך פרקליטו, עו""ד דורון ויינרייך, התגלה לו כי הפרקליטות החליטה לשנות את עילת סגירת התיק שלו נגד כהן מחוסר ראיות לחוסר אשמה. בהמשך הגיש גולדשטיין באמצעות פרקליטו תביעה אזרחית נגד כהן, במקום ההליך הפלילי שנגנז.  ""אני שובר שתיקה כואבת של 18 שנים"", כותב גולדשטיין. ""בכיתה ג' הצמידו לי חונך במסגרת פרויקט חונכות. התמלאתי בשמחה וגאווה כששמעתי שהחונך שלי הוא שלומי כהן, אז בן 27, תלמיד בישיבת הסדר בנווה דקלים לאחר שירות צבאי, דמות נערצת, בעל כישורים רבים, כריזמטי ודומיננטי, בן אדם שאתה רוצה להיות בחברתו. עד מהרה המפגשים עם החונך עברו למקומות יותר אינטימיים ועסקו באזורים אינטימיים בגוף שלי. כשהגעתי אליו לקרוואן, כבר ידעתי בדיוק מה מצפה לי בפנים"".  בהמשך הוא מספר כיצד החליט להגיש נגדו תלונה בכיתה ט', ואיך הרגיש כשהתיק נסגר והתוקף הסתובב ביישוב ""כמו טווס"" – בעוד הוא הרגיש מצורע.    בתגובה לדברים הקשים אמר פרקליטו של שלומי כהן, עו""ד בני נהרי: ""עצם סגירת התיק מדברת בעד עצמה"".  פוסטים נוספים שהועלו על ידי בני הגוש עוררו סערה. מתניה אליקים ורחלי גרינברג סיפרו על המעשים שבוצעו לכאורה בילדים ובילדות באותה תקופה. גרינברג סיפרה כי היא באופן אישי הותקפה מינית על ידי רב. ""היו הרבה מאוד שמועות ועדויות של ילדים שהותקפו מינית, אבל במשך שנים המערכת, אנשי הקהילה והרבנים, השתיקו את זה"", כתבה.  מתניה אליקים, תושב נווה דקלים לשעבר, סיפר גם הוא על שלומי כהן, שהיה מאמן קבוצת הכדורסל וגם הרבש""צ של היישוב. ""שלומי היה מורה מחליף, מלווה טיולים, והמבוגר שהכי חבר של הילדים. במהלך השנים נפוצו השמועות עליו ביישוב. גם אני שמעתי אבל לא הבנתי, אולי גם הדחקתי. עשרים שנה שלומי פגע בילדים, ומישהו העדיף לכבס את הכביסה המלוכלכת בפנים ובשקט. אולי הגיע הזמן לשאול כיצד דבר כזה קרה?""  אותו שלומי כהן נמצא כעת במעצר עד תום ההליכים ומואשם בעבירות מין בקטינים. פרשה זו נחשפה בעקבות אירוע אקראי בביתו של נער בן 16, שקרוב משפחתו הבחין בכהן יוצא מחדרו. האירוע עורר את חשדו של קרוב המשפחה, ובעקבות כך נפתחה חקירה של המשטרה.  על פי כתב האישום שהוגש נגד כהן לבית משפט השלום בפתח תקווה, בין כהן לקטין נרקמו קשרים קרובים מאז היה הקטין בן 13, ובטרם מלאו לו 16 ביצע בו כהן מעשי סדום במקרים רבים. כשנודע כי כתב אישום הוגש נגד כהן אזר אומץ צעיר מיישוב אחר והתלונן נגד כהן, וכך עשו גם אחרים מבני משפחתו. שלוש מתוך התלונות שהוגשו נגד כהן הפכו לאישומים חמורים שהוגשו לבית המשפט המחוזי בבאר שבע. כיום כהן עצור עד תום ההליכים, ופרקליטיו, עורכי הדין בני נהרי ושוש חיון, מנסים להגיע להסדר טיעון עם הפרקליטות שיביא למחיקת חלק מהאישומים נגדו.  עו""ד ויינרייך סירב להתייחס לתוכן התביעה האזרחית מכיוון שהיא מתנהלת בדלתיים סגורות.  עורכי הדין בני נהרי ושוש חיון מסרו: ""הנאשם כופר בעובדות כתב האישום, ובגרסתו במשטרה הכחיש לחלוטין את המיוחס לו. לימוד חומר הראיות מגלה תמונה שונה מזו המתוארת בכתב האישום, והדברים יתבהרו בבוא העת בבית המשפט"". ","[http://images1.ynet.co.il/PicServer4/2016/01/20/6768497/98.jpg, http://images1.ynet.co.il/PicServer4/2016/01/20/6768523/90.jpg]"
"""נאור ניצח"": ילד רמדיה חוגג בר מצווה","נאור דדון היה בין הילדים שנפגעו לפני כ-13 שנה ממחסור בויטמין B1 בתחליף החלב של רמדיה. כיום הוא תלמיד כיתה ז' בחינוך המיוחד. ""קיבלתי את הילד שלי במתנה, נאור נולד מחדש בגיל 10 חודשים"", אומרת אמו","  ""הכי חשוב זה שקיבלתי את הילד שלי במתנה. נאור נולד מחדש בגיל 10 חודשים, הוא ניצח את פרשת רמדיה ואני מאושרת לחגוג לו בר מצווה"". נאור דדון-זינו מאילת הוא אחד מילדי פרשת רמדיה
	 שהסעירה את המדינה לפני יותר מעשור, והראשון ביניהם שהגיע לגיל מצוות. נאור חגג כבר את יום הולדתו ה-13 ובסוף החודש יעלה לתורה. עד היום הוא מתמודד עם הקשיים לאחר שהוגדר ""ילד רמדיה"".   פרשת רמדיה נחשפה בשנת 2003, אחרי מקרים רבים של תינוקות שאושפזו בבתי החולים בגלל ליקויים במערכת העצבים. בדיקה העלתה כי התינוקות הואכלו במוצר של חברת רמדיה, שהיה בו מחסור בוויטמין B1. אחד הנפגעים היה נאור דדון, שבמשך עשרה חודשים ניזון מתחליף החלב רמדיה"". כאשר הוריו הבחינו שהוא כל הזמן ישן ואפאתי הם לקחו אותו לבדיקות, אבל אף אחד לא ידע מה קורה בדיוק. ""הייתי צריכה להכניס אותו למקלחת כדי שיתעורר"", נזכרת אמו יפעת, ""אבל גם זה לא ממש עזר"".   יפעת עדיין זוכרת את אותם רגעים שבהם נודע לה על הפרשה. ""זה היה ביום שישי. הבן הגדול שלנו שמע רדיו והיה נסער, הוא אמר ששמע כי אסור לאכול את האוכל של נאור. כמה דקות לאחר מכן כבר קיבלנו טלפון מפרופסור נירולוג שטיפל בנאור ואמר לנו להגיע בדחיפות לבדיקות ולהפסיק את האוכל. הגענו לבית החולים והבנו שיש לו חוסר בוויטמין B1"".   ""היה תסכול וחוסר ידיעה של המצב, סוג של כעס"", נזכרת יפעת, ""אבל למדנו לחיות עם זה. היום אני אומרת תודה לאלוהים אחרי שראיתי מה קרה לילדים אחרים מאותה פרשה, זה היה פשוט נס משמיים. ברור לנו שכל החיים הפרשה הזו תהיה איתנו, נאור הוא מנפגעי רמדיה וזה כרטיס הביקור שלו. עד היום נאור מתמודד עם קשיים עצומים בהתפתחות, והפער רק הולך וגדל משנה לשנה"".   למרות שנאור כמעט ולא מזכיר את הפרשה שעליה שמע בילדותו, היא מלווה ותלווה אותו לאורך כל חייו, אומרת אמו יפעת. ""נאור חי עדיין את כל מה שקרה. הוא לומד בכיתה ז' בחינוך המיוחד, עם אבחנה פסיכולוגית של ילד בכיתה ג'. נאור בעצם נולד בגיל 10 חודשים. אני מרגישה שקיבלתי אותו מחדש במתנה. אלוהים שמר לי עליו והוא שרד. הוא יכול היה להיות היום במקום אחר לגמרי"".  זמן קצר לאחר פרסום פרשת רמדיה התגרשה יפעת. למרות כל הקשיים בגידולו של נאור, את הפרשה הזו היא השאירה מאחור. ""עכשיו מה שחשוב זה לחגוג לנאור את בר המצווה. זה הרגע הכי מרגש מבחינתי, כל כך חיכיתי לרגע הזה לא רק בגלל שעברו 13 שנים, אלא בעיקר בגלל שהוא הצליח להתגבר בכוחות עצמו על כל הקשיים"", אומרת יפעת. ""זה חלף מהר, היום אני מתרגשת לקראת הבגרות שלו. מכאן צריך לדעת לשים את הפרשה בצד ולהמשיך הלאה"".   ומה יש לנאור לומר עם הגיעו למצוות? ""אימא סיפרה לי במהלך השנים על כל מה שקרה, אבל אני לא ממש חושב על זה. גם בכיתה אף אחד לא שואל אותי. בגלל כל מה שאני עובר, כל הזמן יש לי רק רצון גדול להצליח"".   ",[http://images1.ynet.co.il/PicServer4/2016/01/20/6767447/67674342476852640360no.jpg]
"למכירה ב-200 אלף דולר: ""האופניים שעליהם רכב נתניהו""","הוא מציג עצמו כעובד עיריית ת""א, טוען ברשת כי שם את ידו על זוג האופניים שעליהם ""עדיין דגימת DNA של ראש הממשלה"" - ומצפה לפחות ל-200 אלף דולר תמורתם. העירייה ו""תל-אופן"" הגיבו בתמיהה ויגישו תלונה במשטרה","   אופני התל-אופן שעליהם רכב ראש הממשלה בנימין נתניהו בסיור בתל אביב
	 לפני יותר משלוש שנים מוצעים למכירה באתר webidz הפופולרי, ויעד המכירה עומד על 200 אלף דולר. לפני שנתיים הוצע למכירה באותו אתר הגבס שכרכו על רגלו של נתניהו לאחר ששבר את רגלו במהלך משחק כדורגל.   ראש הממשלה רוכב על תל אופן   המודעה החריגה באתר המכירות הפומביות פורסמה אתמול וניתן להציע סכומי רכישה עד תחילת חודש פברואר. מי שפרסם את המודעה הציג את עצמו כעובד עירייה: ""שמי גילי ואני עובד עבור עיריית תל-אביב"", כתב בהסבר. ""אתם מתמודדים על האופניים ששימשו את ראש הממשלה, בנימין נתניהו, כשנסע איתם במרכז תל אביב בישראל"".  הוא אף פירט את הנסיבות שבהן הגיעו האופניים לידיו: ""אחרי שהוא סיים את הרכיבה, ביקשתי מאיש האבטחה לקחת אותם, והוא אמר שאין בעיה. החזקתי את האופניים אצלי בחדר שלוש שנים ורק חיכיתי לרגע שבו אוכל למכור אותם. הרגע הזה הגיע, אנשים!!! על האופניים יש עדיין דגימת DNA של ראש הממשלה"".  אך בחברת תל-אופן לא קיבלו בברכה את הרעיון: ""האופניים הם רכוש בלעדי של פרויקט התל-אופן ועיריית תל אביב"", נמסר בתגובה. ""מכירה של אופניים שלנו באתר אינטרנט מהווה עבירה פלילית, כמו למכור מוצר גנוב. זאת גניבה לכל דבר. מי שינסה לקנות את האופניים ולהציע הצעות, שם את כספו על קרן הצבי"".  עוד מסרו כי פרויקט התל-אופן פועל ארבע שנים, ו""אנחנו כל הזמן דואגים שאופניים לא ייגנבו. לקחת אופניים בצורה מכוונת בשביל בצע כסף זאת שערורייה ואנו רואים זאת בחומרה רבה"".   עיריית תל אביב יפו מתכוונת להגיש תלונה במשטרה: ""הנושא אינו מוכר ובכל מקרה לא ידוע לנו על איזה זוג אופניים רכב ראש הממשלה. הפרסום באתר המכירות ייבדק ואם הפרטים נכונים, ייעשו מאמצים לאיתור האופניים והשבתם לעירייה ויינקטו צעדים נגדו"".  ב-2012 הציעה גולשת ישראלית באותו אתר למכור את הגבס של ראש הממשלה נתניהו לאחר ששבר את רגלו במהלך משחק כדורגל. מאחורי המכירה, שזכתה לתהודה רבה, סיפרה הגולשת כי אמה שעובדת בבית החולים ""הדסה עין כרם"" העבירה לה את שאריות הגבס. ""כשאימא התקשרה לספר שראש הממשלה מגיע להסיר את הגבס התחננתי בפניה שתשמור את שרידי היציקה ולא תשליך אותם לפח"", כתבה אז. ""חשבתי לעצמי שזה יכול להיות שווה הרבה כסף, ואכן אימא שמרה את זה בשקית והביאה אליי הביתה"".    ","[http://images1.ynet.co.il/PicServer4/2016/01/20/6769434/67694280961191490258no.jpg, http://images1.ynet.co.il/PicServer4/2016/01/20/6769436/67694260961091490266no.jpg]"
"חשד לכנופיית שודדי רכב בצפון: ""יצאו עם אקדחים""","בחיפה ובקריית אתא נגנבו בשבוע האחרון כלי רכב באיומי נשק. ""סובארו עקף נגד כיוון התנועה, חסם את הרכב של אחותי וממנו יצאו 3 חמושים באקדחים וסכינים"", תוארה בפייסבוק גניבת הרכב בחיפה. הרכב נמצא מפורק בכפר באזור","המשטרה במחוז חוף חוקרת חשד כי כנופיית שודדים פועלת באזור ובמהלך השבוע האחרון גנבה - באיומי נשק - שני כלי רכב לפחות. אחד המקרים אירע ביום שני בלילה בחיפה, והשני בקריית אתא.  למכירה ב-200 אלף דולר: ""האופניים שעליהם רכב נתניהו""    את המקרה שאירע ברחוב יעקב סלומון בשכונת נווה שאנן בחיפה תיאר אחיה של הנשדדת בפוסט שפרסם בפייסבוק: ""בשעה 3 בלילה אחותי נוסעת ברכב מאזדה 3 בחיפה, בירת הדו-קיום 'כביכול', בשכונה מרכזית בעיר נסיעה תמימה שיכלה להיגמר באסון רצחני"".  לדבריו, ""לפתע רכב סובארו שחור מבצע עקיפה נגד כיוון התנועה חוסם את רכבה ושלושה ערבים רעולי פנים שהיו חמושים באקדחים וסכינים יצאו באיומים ובצעקות שוד ואיימו על חייה"". הוא סיפר כי השודדים ברחו מהמקום עם הרכב ובו חפציה של אחותו - תיק וטלפון סלולרי.  האח כתב כי ""הסיפור הזה בנס נגמר רק ברכב גנוב ולא ברצח של אחותי, שכל חייה לפניה. אי אפשר לדעת איך הסיפור היה נגמר אם אחותי הייתה מתנגדת טיפה והחוליה השפלה הזאת הייתה מממשת את איומיה ורוצחת אותה"". ל-ynet נודע כי הרכב נמצא בהמשך מפורק, באחד הכפרים באזור.  במחוז חוף במשטרה אישרו כי התקבלה תלונה על השוד ונפתחה חקירה. במקביל, נבדק אם יש קשר למקרה שוד נוסף שאירע בשבוע שעבר, בנסיבות דומות, בקריית אתא. במשטרה סירבו להרחיב מעבר לכך. ",[]
